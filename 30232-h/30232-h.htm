<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml" xml:lang="hu" lang="hu">
<head>
<meta name="generator" content=
"HTML Tidy for Linux/x86 (vers 25 March 2009), see www.w3.org" />
<meta http-equiv="Content-Type" content=
"text/html; charset=utf-8" />
<meta http-equiv="Content-Style-Type" content="text/css" />
<title>The Project Gutenberg eBook of Giroflé és Girofla (1. kötet)
by Zoltán Ambrus</title>

<style type="text/css">
/*<![CDATA[*/

body {
 margin-left: 10%;
 margin-right: 10%;
}

h1,h2,h3,h4,h5,h6 {
 text-align: center;
 clear: both;
}

p {
 margin-top: 0.75em;
 margin-bottom: 0.75em;
}

body > p {
 text-align: justify;
 text-indent: 1.5em;
}

hr {
 width: 33%;
 margin-top: 2em;
 margin-bottom: 2em;
 margin-left: auto;
 margin-right: auto;
 clear: both;
}

hr.chap {width: 65%}

table {
 margin-left: auto;
 margin-right: auto;
}

.pagenum { /* uncomment the next line for invisible page numbers */
 /* visibility: hidden; */
 position: absolute;
 right: 2%;
 color: gray;
 font-size: smaller;
 text-align: right;
 text-indent:0;
} /* page numbers */

.tdr {text-align: right;}
.tdl {text-align: left;}
.tdc {text-align: center;}

.box {
 padding: 1em;
 display: inline-block;
 width: 25em;
 max-width: 90%;
}

.center {
 text-align: center;
 text-indent: 0;
}

.right {
 text-align: right;
 margin-right: 1.5em;
}

.smcap {
 font-variant: small-caps;
}

.dropcap {
 font-size: 200%;
}

.caption-small {font-weight: bold; font-size: small;}

.caption {font-weight: bold;}

.caption-large {font-weight: bold; font-size: large;}

.caption-150 {font-weight: bold; font-size: 150%;}

/* Images */

.figcenter {
 margin: auto;
 text-align: center;
}

p span.i0 {
 display: block;
 margin-left:5%;
 padding-left: 3em;
 text-indent: -3em;
 font-size: 0.9em;
}

.transnote {
 background-color: #E6E6FA;
 color: black;
 padding: 0.5em;
 margin-bottom: 5em;
 font-family: sans-serif, serif;
 font-size: 0.9em;
}

.transnote p {
 text-align: justify;
 text-indent: 1.5em;
}

/*]]>*/
</style>
</head>
<body>


<pre>

Project Gutenberg's Giroflé és Girofla (1. kötet), by Zoltán Ambrus

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org


Title: Giroflé és Girofla (1. kötet)

Author: Zoltán Ambrus

Release Date: September 19, 2012 [EBook #30232]

Language: Hungarian

Character set encoding: UTF-8

*** START OF THIS PROJECT GUTENBERG EBOOK GIROFLÉ ÉS GIROFLA (1. KÖTET) ***




Produced by Tamás Róth, Albert László and the Online
Distributed Proofreading Team Europe at http://dp.rastko.net






</pre>

<table border="0" style="background-color: #E6E6FA;margin: 0 auto;"
cellpadding="10">
<tr>
<td valign="top">Megjegyzés:</td>
<td>Az eredeti képek elérhetők innen: <a href=
"http://archive.org/details/giroflsgirof00ambruoft">http://archive.org/details/giroflsgirof00ambruoft</a></td>
</tr>
<tr>
<td></td>
<td>Facebook oldalunk: <a href=
"http://www.facebook.com/PGHungarianTeam">http://www.facebook.com/PGHungarianTeam</a></td>
</tr>
</table>
<hr class="chap" />
<div class="figcenter"><img src="images/cover.jpg" alt="" title=
"" /></div>
<hr class="chap" />
<div class="figcenter">
<div class="box">
<p class="right"><span class="caption-large"><span class=
"dropcap">S</span>ZINES . . . .<br />
. KÖNYVEK</span></p>
</div>
</div>
<p>&nbsp;</p>
<p class="center"><span class="caption-150">Ambrus
Zoltán</span></p>
<h1><span class="smcap">GIROFLÉ és GIROFLA</span></h1>
<p class="center"><span class="caption-large">Regény</span></p>
<p>&nbsp;</p>
<table>
<tr>
<td class="tdr" width="125"><span class="caption">ELSŐ</span></td>
<td class="tdc" width="125"><img src="images/i001.jpg" alt=
"" /></td>
<td class="tdl" width="125"><span class="caption">KÖTET</span></td>
</tr>
</table>
<p>&nbsp;</p>
<p class="center"><span class="caption-large">Budapest</span></p>
<p class="center"><span class="caption">Singer és Wolfner
kiadása</span></p>
<p class="center"><span class="caption">1901.</span></p>
<hr class="chap" />
<p class="center"><span class="caption">Utannyomás
tilos.</span></p>
<p class="center"><span class="caption">*</span></p>
<p class="center"><span class="caption">A fordítás joga
föntartva.</span></p>
<p>&nbsp;</p>
<p>&nbsp;</p>
<p class="center"><span class="caption-small">BUDAPESTI HIRLAP
NYOMDÁJA</span></p>
<hr class="chap" />
<p><span class="pagenum"><a name="Page_3" id=
"Page_3">-3-</a></span></p>
<h2>I.</h2>
<p>József napja Rác-Árokszálláson rendesen egy hétig szokott
tartani. Horváth Jóska ugyan, a házassága óta, roppantul
megkomolyodott, de ilyenkor, egyszer egy esztendőben, kidühöngte
magát. Máskülönben nagy csöndességben élt a csöpp asszonykájával s
akik jogász korában ismerték, el se hitték volna róla, hogy olyan
kitünő főszolgabiró váljék belőle. De a régi Horváth Jóska nem
veszett el végképpen; a leányzó nem halt meg, csak aludt. És
koronkint föltámadt. Hogy mennyire föltámadt, arról minden egyes
alkalommal három hétig beszélt Szilas és Bodrog-vármegye.</p>
<p>Ezeket az időszaki, tekintélyes kirugásokat <span class=
"pagenum"><a name="Page_4" id="Page_4">-4-</a></span> Horváth Jóska
azzal okolta meg a felesége előtt, hogy neki gyönge mája van. Az
egészségének tartozott vele, hogy néha-néha nagyokat igyék. És
csakugyan, abban az esztendőben, mikor apósa, az öreg Joannovics
Milán halála miatt nem tarthatták meg a József-napot, Horváth
József belebetegedett a nagy szolidságba. Nem evett, nem
káromkodott, s már attól féltették, hogy búskomorságba esik.
Szerencsére közbejöttek a választások s egy nagyobb szabásu,
mondhatnám: közigazgatási jellegü áldomás után, amelyen néhány
jövevényt hivatalból az asztal alá kellett inni, Horváth Jóska
kigyógyult kedély-betegségéből.</p>
<p>Hogy a gyönge máju páciens a boritalból, ürmértékben kifejezve,
mennyit használjon, erről az orvosi tudomány nem nyilatkozik egész
határozottan; s e tekintetben a belgyógyászat jeleseinek a nézete
alighanem eltér a Horváth Jóska vélekedésétől. Egy azonban
kétségtelen. S ez az, hogy az orvosi tudomány még nem derítette ki,
<span class="pagenum"><a name="Page_5" id="Page_5">-5-</a></span>
vajjon a gyógyulás érdekében föltétlenül szükséges-e, hogy a
májbajos ember az összes boros poharakat sorban a falhoz vágja, s a
kúra végén összetörjön minden néven nevezendő cserép-, üveg- és
porcellántárgyat, ami a kezeügyébe esik. Ez lehet szükséges, lehet
fölösleges; annyi bizonyos, hogy Horváth Jóskának a gyógyászat
terén megvoltak a maga határozott elvei. S nála minden József-nap
úgy végződött, hogy pohár meg tányér nem maradt a házban, a vizet
három napig régi befőttes üvegekből itták, s ideiglenesen le
kellett költözködni az alsó házba, mert a mulatság színhelyén csak
itt-ott maradt meg egy-egy ablaküveg.</p>
<p>A törékeny tárgyak e szörnyü pusztulása többnyire csak a
legutolsó napon szokott bekövetkezni, akkor, mikor a kijózanodott
vendégek már hazaszökdöstek s a házigazda, akinek végre szintén
sikerült becsípnie, magára maradt a cigányokkal. Ilyenkor mindig
igen érzékeny jelenetek folytak le <span class="pagenum"><a name=
"Page_6" id="Page_6">-6-</a></span> Horváth Jóska meg a felesége
között. A csöpp asszonyka, aki a pezsgőzés első napján maga volt az
édes nevetés, a finále idején könnyek árjává változott át; Horváth
Jóska megfogadta, hogy soha se iszik többet s falhoz vágta az
utolsó poharat.</p>
<p>Szóval a lakzi mindig bús véget ért. De az eltöltött
egy-két-kilenc napért érdemes volt szenvedni. Hogy micsoda
vigasságok zajlottak le ezek közt a betört ablakok és pezsgő-foltos
falak közt, arról csak kevesen tudnának beszélni, mert aki jelen
volt, az egy darabig nem emlékezett semmire a világon, csak a
süketítő, folytonos muzsikaszóra. A cigány éjjel-nappal húzta; ha
az egyik kidőlt, volt helyette más. Kihozták Vásáros-Berényből mind
a három bandát; az <i>Európá</i>-ban, az <i>Arany Szarvas</i>-ban
és a <i>Metropole</i>-szállóban nem maradt még csak egy cimbalmos
se. Kinek is húzták volna ott? A honvédtiszteken kivül, akik kilenc
órakor haza szoktak menni, alig egy-két vendég búslakodott a máskor
oly hangos <i>Európá</i>-ban; <span class="pagenum"><a name=
"Page_7" id="Page_7">-7-</a></span> a többiek, az igazi mulatók: a
jeunesse dorée és a huszártisztek mind kinn voltak
Árokszálláson.</p>
<p>Ez a sivár, árnyéktalan kis fészek sok tekintetben vetekedett
ilyenkor a gyakran emlegetett Aranjuezzel. A zaj például semmi
esetre sem volt ekkora Aranjuezben. S mily szép gyülekezete a
lovagoknak és dámáknak! Mert mindig találkozott egy pár vidám
menyecske, aki nem törődött azzal a néhány kilométerrel. Pár perc a
gyorsvonaton, mi az? S a négyes huszárok olyan jó táncosok voltak!
Nemcsak jól táncoltak: bírták a táncot, csakúgy, mint az italt s
jöttek légyen bárhonnan, tudták élvezni az életet, azon mód, ahogy
csak itt tudják élvezni, a tejjel és mézzel folyó Kánaánnak ezen az
áldott pontján, ahol a természet nyájassága és bőkezűsége az embert
is pazarrá és gondtalanná teszi.</p>
<p class="center">*</p>
<p>Abban az esztendőben, amikor történetem kezdődik, József napja
péntekre esett. <span class="pagenum"><a name="Page_8" id=
"Page_8">-8-</a></span> A mulatság tehát csütörtökön kezdődött.
Piros rózsa, fehér rózsa; szőke leány, barna… egy kis tánc, egy kis
kártya, sok bor és megint sok bor mellett elmult péntek, elmult
szombat is.</p>
<p>Vasárnap reggel, kilenc óra tájban, Vidovics Feri, aki máskor
végig ki szokott tartani, hirtelen elszomorodott, s a fejébe vette,
hogy haza megy. Vigye el az ördög Horváth Jóskát, meg az egész úri
társaságot, Van der Kerkhoven kisasszonynyal, a sokszoros milliomos
hollandus leánynyal együtt, akit reggeltől estig neki kellett
mulattatnia, mert a többiek nem igen szerették a francia és egyéb
pogány nyelveket: neki már elég volt a mulatságból.</p>
<p>Mióta a bál elkezdődött, mindössze hat órát aludt, s egyszerre
úgy tetszett neki, mintha egy örökkévalóság óta volna ébren; mintha
végigitta volna az összes pún háborúkat, a középkort, a
reformációt, s Forgách tábornokné egész fiatalkorát. <span class=
"pagenum"><a name="Page_9" id="Page_9">-9-</a></span></p>
<p>A banda áhítatosan ismételte, amit Rác-Árokszálláson már
mindenki tudott: <span class="i0"><br /></span> <span class=
"i0">Eltörött a hadnagy lába,<br /></span> <span class="i0">Nem
mehet a kaszárnyába.<br /></span> <span class="i0">– Ejhé,
dudajlé,<br /></span> <span class="i0">Rózsám,
szeretsz-é?!<br /></span> <span class="i0">– Nem!<br /></span>
<span class="i0"><br /></span></p>
<p>A „nem“-et az érzékenyebb lelkü vendégek igen sok elkeseredéssel
ekhózták. Vidovics Feri elvégezte magában, hogy fölkel; s szándékát
a nehézkedés és az egyensúly törvényeinek óvatos szemmeltartásával
végre is hajtotta.</p>
<p>Valaki rászólt:</p>
<p>– Friss bácskaiakat.</p>
<p>Vidovics Feri abban a hangulatban volt, mikor az ember hirtelen
lelki szükségét érzi, hogy pofon vágja a legjobb barátját.
Körülnézett, mintha valami elrejtőzött ellenséget keresne. Ahogy
azonban végignézett a társaságon s megpillantotta Cipriani bárót,
aki éppen a cigányokat fincoltatta, okosabbat gondolt. A hadnagy
oly részeg volt, hogy Vidovics Feriben föltámadt a nemesebb mámor
önérzete. <span class="pagenum"><a name="Page_10" id=
"Page_10">-10-</a></span> Az villant keresztül a fején, hogy ő itt
a józanság nemtője.</p>
<p>Megindult szó nélkül. Egy kicsit elszokott a járástól; de
léptei, a körülményekhez képest, kifogástalanul rugalmasak
voltak.</p>
<p>Hagyták; azt hitték, hogy a szobájába megy.</p>
<p>Úgy reménykedett, hogy az asszonyok még alusznak s föltünés
nélkül szökhetik meg. Van der Kerkhoven kisasszony nélkül
számított. A hollandus leány éppen szembe jött vele. A kertből
kerülhetett elő, mert egy halom virágot tartott a kötényében. Nem
is festett rosszul a bunyevác asszonyok viseletében. Sugárzott az
egészségtől s olyan volt, mint a frissen nyilt tulipán.</p>
<p>Van der Kerkhoven kisasszonyt már nem lehetett elkerülni. Annál
jobb: legalább egyszer s mindenkorra elbúcsuzik tőle.</p>
<p>Jó reggelt kivánt neki s azután így szólt hozzá:</p>
<p>– Kegyébe ajánlom magamat, kisasszony. Kérem, emlékezzék rám
szívesen. <span class="pagenum"><a name="Page_11" id=
"Page_11">-11-</a></span></p>
<p>– Milyen ünnepies! Elmegy?</p>
<p>– El.</p>
<p>– Kár. Szerettem volna, hogyha még marad. Az urak nem szívesen
beszélnek franciául s én oly keveset tudok németül! Ön volt az
egyetlen gavallérom. De remélem, még látjuk?</p>
<p>– Az nem tőlem függ, hanem attól, hogy a kisasszony mennyi ideig
marad Magyarországon.</p>
<p>– Mért? Elutazik?</p>
<p>– San-Remoba megyek egy pár hétre.</p>
<p>– Ah!</p>
<p>– S mivel úgy hallottam, hogy a kisasszony holnapután Temesvárra
készül…</p>
<p>– Igen. Sorra látogatom frohsdorfi barátnőimet.</p>
<p>– Úgy meglehet, búcsuvizitem alkalmával nem lehet
szerencsém.</p>
<p>– Meglehet, Monsieur Vidovics. Tehát addio. Mindig szívesen
fogok emlékezni önre. Vasúton megy?</p>
<p>– Nem. Lóháton jöttem. <span class="pagenum"><a name="Page_12"
id="Page_12">-12-</a></span></p>
<p>– Értem. <i>Á l’anglaise</i> tünik el, hogy itt ne fogják.</p>
<p>– Még van egypár napi dolgom Berényben, csak aztán
indulhatok.</p>
<p>– Szerettem volna, hogy ha ön kalauzol Berényben.</p>
<p>– Oda ugyan nem kell cicerone, kisasszony. Egy roppant falu,
melyben hatvanezer ember lakik…</p>
<p>– De érdekes. A korcsma korintusi stílben épült, s a templom egy
nagy pajta.</p>
<p>– Furcsának találja a mi világunkat ugy-e?</p>
<p>– De érdekesnek, nagyon érdekesnek. Sohase láttam ennyi
napsütést. Itt mindenüvé süt a nap. És a parasztasszonyok cinóber
szinü kendőikkel. Aztán az urak, akik egyebet se csinálnak, csak a
pénzt dobálják ki az ablakon.</p>
<p>– Mert itt mindenki paraszt, senki se úr.</p>
<p>– Annyi bizonyos, hogy felejthetetlen napokat töltöttem itt s
hogy az országuk bájos. Igaz, hova küldjem a <i>Notre coeur</i>-t?
<span class="pagenum"><a name="Page_13" id=
"Page_13">-13-</a></span></p>
<p>– Tetszett önnek?</p>
<p>– Nagyon. Jó író ez a Guy de Maupassant.</p>
<p>– Én nem is ismerek más írót. Nekem ez az egy is elég.</p>
<p>– Akkor hát ez a kötet kedves önnek s én majdnem megfeledkeztem
róla.</p>
<p>– Boldog volnék, ha megtartaná, kegyességből irántam. Egy szép
könyv olyan, mint egy virág; értéktelen s minden szerénytelenség
nélkül föl lehet ajánlani. A más szép gondolatai révén, talán
kérhetek egy kis helyet könyvtára egyik zugában.</p>
<p>– Ezt a virágot önnek akartam adni, de most már nem adom. Nem
akarok kvittelni önnel. Azt akarom, hogy adósa maradjak. Isten
önnel, Monsieur Vidovics.</p>
<p>– Köszönöm, kisasszony, Isten önnel.</p>
<p>S megindult az alsó ház felé.</p>
<p>A leány folytatta útját, de pár lépésnyire megállt, s
visszanézett. Mikor a férfi eltünt a szeme elől, leeresztette a
kötényét; virágai lehulltak a földre. <span class=
"pagenum"><a name="Page_14" id="Page_14">-14-</a></span></p>
<p>Aztán két sűrűn összehajtott papirlapot vett ki a zsebéből. Az
egyik egy <i>express</i> küldött levélnek a fogalmazványa volt; ezt
a levelet egy héttel ezelőtt ő írta az apjának. A másik az a
távirat, amelyet ma kapott Van der Kerkhoven úrtól. Mindakettőt
elolvasta még egyszer:</p>
<p>Amaz így szólt:</p>
<p>„Van itt egy Monsieur Vidovics. Elég jómódu. Mintegy
másfélmillió tallérnyi vagyon. Csupa szántóföld. Szép fiu, fiatal,
egészséges. Művelt is, ha éppen akarod. Mit szólnál hozzá, ha mint
Madame Vidovics térnék vissza Hágába?</p>
<p class="right"><i>Emma.</i></p>
<p>Utóirat: Barna, nem lángész, az én genre-em.“</p>
<p>A táviratban meg éppen csak ennyi volt:</p>
<p>„Van der Kerkhoven kisasszony, Horváth-Joannovics úrnőnél</p>
<p class="right">Puszta-Rác-Árokszállás<br />
per Vásáros-Berény.<br />
(Magyarország.)</p>
<p>Bánom is én.</p>
<p class="right"><i>Apád.</i>“ <span class="pagenum"><a name=
"Page_15" id="Page_15">-15-</a></span></p>
<p>Kétfelé hasította előbb az egyiket, aztán a másikat. Majd
összetépte mind a kettőt apró darabokra s ezt a konfettit is
odaszórta a virágok közé.</p>
<p class="center">*</p>
<p>Vidovics Feri az alsó házban fölvette a lovagló bekecsét.
Megkerülte a nagyudvart s az istállók felé tartott. Olyan egyenesen
járt, hogy aki messziről látta, okvetetlenül azt mondta
magában:</p>
<p>– Ez vagy főherceg, vagy egy becsipett ember, aki mindenáron
nagyon egyenesen akar lépni.</p>
<p>Kitünően tartotta magát. De hogy végre nyeregben ült, mégis
nagyott lélekzett. Olyanformán volt, mint Montmorency herceg, a
nagy hadvezér, akiről följegyezték, hogy késő vénségében nem tudott
se járni, se feküdni, csak ülni és lovagolni.</p>
<p>A lova bácskai ló volt, aki értette ezt az állapotot. Ahogy a
gazdája a nyeregbe pattant, konstatálta magában:</p>
<p>– A gazdám egy kicsit ki van készítve. <span class=
"pagenum"><a name="Page_16" id="Page_16">-16-</a></span> Vigyázzunk
s helyette nekünk legyen eszünk. Különben megbízhatik bennem, mert
tudom én, hogy mi a kötelesség.</p>
<p>S csöndesen poroszkált előre a jól ismert úton.</p>
<p>Vidovics Feri számított erre a hűségre. Annyira megbízott a lova
erkölcsében, hogy alig haladtak pár száz méternyire, nyugodtan
elaludt.</p>
<p>Ha tudta volna, hogy hová viszi az ostoba állat! Mekkorát
rántott volna a gyeplőn! Mint fordult volna ellenkező irányba! Hogy
sarkantyuzta volna a paripáját! Mily szélsebesen vágtatott volna
máshová, akármerre, csak hazafelé nem! Hogy rohantak volna, bár a
pokolba, lóhalálában!…</p>
<p>De az ember sohase tudja, hol leskelődik rá a fátum. Ha
véletlenül nem mészsz ki az utcára, mikor tégla esik az emberek
fejére, száz esztendeig élsz s annak idején békén ringathatod
szépunokáidat. Csak annyi kell hozzá, hogy ott maradj, ahol vagy.
De te nem maradsz otthon, veszed a cilinderedet <span class=
"pagenum"><a name="Page_17" id="Page_17">-17-</a></span> és a
sétapálcádat, gondtalanul kisétálsz s remekül eltalálod, hogy éppen
oda állj a lehulló tégla alá.</p>
<p>Ha Vidovics Ferit véletlenül visszatartja a Van der Kerkhoven
kisasszony társasága s csak egy hét mulva tér haza Berénybe, hogy
másnap vasútra üljön s meg se álljon Nizzáig… vagy ha hű lova, a
derék Calvados, fölháborodva gazdája szégyelni való állapotán,
leveti a mértéktelen embert egy kőrakásra s ez hat hétig nyögi
József napját a rác-árokszállási alsó házban: akkor hősünk ma
Szilas és Bodrog vármegyék főispánja, boldog férje a
Joannovics-lányok egyikének vagy Van der Kerkhoven Emmának, még
boldogabb apja négy vagy öt nagyfejü Vidovics-fiunak s ez a
történet sohase íródik meg.</p>
<p>De ha az ember maga se tudja, mit cselekedjék, vagy mit
<i>ne</i> cselekedjék, hogyan tudja a ló?!…</p>
<p>Szóval, hasonlóan azokhoz az angol matrózokhoz, akik föllázadva
a kapitányuk <span class="pagenum"><a name="Page_18" id=
"Page_18">-18-</a></span> ellen, megitták az Indiába küldött
pálinkát, aztán zátonyra kormányozták a hajót s holtrészegen
táncoltak át a másvilágra: Vidovics Feri teljes öntudatlanságban,
mámorosan lovagolt végzete elé.</p>
<p>Egyszerre fölriadt, mert a lova megállott. Úgy tetszett neki,
mintha csak pár pillanatig aludt volna, de már Berényben voltak.
Calvados a Sugár Mariska háza előtt állapodott meg s várta az
utasítást.</p>
<p>– Nem bánom, Calvados, mondjunk jó reggelt Mariskának.</p>
<p>Vidovics Feri máskor is ebben az órában szokott kilovagolni s
rendesen stációt tartott a Mariska ablakai előtt. Calvados nem volt
tisztában vele, hogy a szokásos programnak ez a pontja ma el is
maradhatott volna.</p>
<p>– No hát vigyázva lépkedjünk, Calvados.</p>
<p>Ezt a figyelmeztetést az tette megokolttá, hogy hősünk a
kocsiútról átvezényelte lovát a gyalogjáróra, ahová egy keskeny
padlón át vezetett az út. Az árkot, mely a <span class=
"pagenum"><a name="Page_19" id="Page_19">-19-</a></span>
gyalogjárót az országúttól elválasztotta, bajos lett volna
átugratni, mert a Sugár Mariska utcájában a gyaloglók számára
fentartott útvonal meglehetősen keskeny volt s Calvados könnyen
beugorhatott volna az ablakon. Vidovics Feri ugyan átsétáltathatta
volna a lovát a kocsipallón is, de Vidovics Feri nem a kapuhoz,
hanem az egyik ablakhoz igyekezett.</p>
<p>A szives olvasó ezt az expediciót bizonyára hősünk mámorával
fogja magyarázni. Ebből a mámorból már alig volt valami; a reggeli
levegő és a hosszas szendergés Vidovics Ferit majdnem teljesen
kijózanították. Ellenben a leírt rendellenesség helyi szokás volt
Berényben, kétségen kivül olyan helyi szokás, amelyet csak az
előkelőségek gyakoroltak. Az udvariasságnak ezt a nemét a
huszártisztek tették divatossá s egy pár esztendeig ez a
palló-vizit volt Berényben a <i>chic</i> utolsó szava. A
palló-vizitnek megvolt az az előnye, hogy a ló elfoglalta a
gyalogjárót, a gyalogjáró plebéjusokat lekényszerítette
<span class="pagenum"><a name="Page_20" id=
"Page_20">-20-</a></span> a kocsiútra, ami a városi közgyülésen
temérdek rekriminációnak s az egész városban sok áldatlan
háboruságnak volt az okozója, de a berényi hölgyek előtt igen
kedvesnek tünt föl. Aki azonban a kocsi-pallót használta, azt csak
másodosztályu úrnak lehetett tekinteni.</p>
<p>Sugár Mariska éppen az érem-gyüjteményét rendezgette… De hadd
mutassam be Sugár Mariskát.</p>
<p>Sugár Mariska a gazdag, zsugori Vitkovszki Vazul elvált felesége
volt. Ennek a Vitkovszkinak a vagyonát egy pár százezerre
becsülték, de kevesebb tartásdíjat, mint ő, elvált férj nem
fizetett az osztrák-magyar monarkiában. Sugár Mariska úgy segített
magán, hogy kiadta a szobáit diákoknak, katonatiszteknek,
szinészeknek és szinésznőknek. Tessék elképzelni egy elvált fiatal
asszonyt, aki szobánkint adja bérbe a házát, aki mindenkit ismer s
aki asszonyokkal nem barátkozik; egy sötét teintü, villogó szemü,
csinos teremtést, csókra intő ajkakkal <span class=
"pagenum"><a name="Page_21" id="Page_21">-21-</a></span> s azokkal
a felséges idomokkal, amelyek nyugtalanná teszik az ifju legénykét
épp úgy, mint a komoly, pápaszemes, gondsujtotta családfőt, aki
beíratni viszi a fiát: vajjon nem természetes-e, ha az ilyen
asszony rossz hírbe keveredik?! És Sugár Mariskáról senki se
beszélt rosszat, még a diákok se, akik pedig elég sűrűn adósok
maradtak neki a lakáspénzzel. Ezt a tekintélyt java részben a
tiszteknek köszönhette, akik „jó leány“-nak ismerték s akik, mivel
mindig volt egy-egy öreg főhadnagy lakója, félig-meddig kincstári
asszonyt láttak benne. Egyébként őt tartották a legvidámabb
asszonynak Berényben s nem ok nélkül, mert elég lármás életet élt;
de apró passziói s kiváltképpen rajongása a művésznők iránt
elárulták, hogy szíve nincs szomoruság s ama homályos vágyakozások
nélkül, amelyeket az éremgyüjtés nem elégíthet ki.</p>
<p>– Jó reggelt, Mariska!</p>
<p>– Nini… Mi történt magával, Feri, hogy ilyen hamar visszajött?
<span class="pagenum"><a name="Page_22" id=
"Page_22">-22-</a></span></p>
<p>– Az, hogy elvesztettem a szívemet, de megkerestem. S mikor
megtaláltam, siettem vele haza.</p>
<p>– E szerint a hollandus kisasszony nem mese?</p>
<p>– Olyan valóság, mint egy csokoládégyár.</p>
<p>– S hogy kerül ide? Árokszállásra?</p>
<p>– A magyarázat igen egyszerü. Együtt voltak a frohsdorfi
intézetben Joannovics Terkával s most kedvet kapott meglátogatni a
barátnőjét.</p>
<p>– És annyira megszerette Árokszállást, hogy már egy hónapja itt
ül?!… Mert legalább egy hónapja, hogy mindenütt csak róla
beszélnek.</p>
<p>– Mint Pickwick úr az emberiséget, keblére öleli egész
Magyarországot, le az utolsó cigánygyerekig. Népviseletben jár s
holland nyelvre fordítja a főjegyző költeményeit.</p>
<p>– Szép? Csinos?</p>
<p>– Tudja, afféle Rubens-alakot igér. Ahhoz <span class=
"pagenum"><a name="Page_23" id="Page_23">-23-</a></span> képest,
hogy szőke, talán nagyon is egészséges az arcszíne.</p>
<p>– Hogy hívják? Van der Bilt?</p>
<p>– Van der Kerkhoven. Szép név. Kerkhoven holland nyelven annyit
tesz, hogy koporsó.</p>
<p>– De sok kakaóföldje van, mi?… Jőjjön be s beszéljen el mindent
a legapróbb részletekig. Nagyon kiváncsivá tettek erre a
leányra.</p>
<p>– Nem megyek be, mert részeg vagyok.</p>
<p>– Ugyan menjen. Láttam én már magát cifrább kedvben is.</p>
<p>– A művelt francia részegen nem megy vizitbe. Különben
megadhatom a kivánt fölvilágosításokat, így lóháton is. Tehát
mindenekelőtt: nem kakaóföldek, hanem csokoládégyár. Képzeljen,
Mariska, annyi csokoládét, amennyit csak tud. Például tegyük föl,
hogy Emma kisasszony megajándékozna szívével és kezével: harminc
esztendeig folyton csokoládét ehetne egész Berény, mind a
hatvanezer ember. <span class="pagenum"><a name="Page_24" id=
"Page_24">-24-</a></span></p>
<p>– S mennyit tesz pénzértékben ez a rengeteg csokoládé?</p>
<p>– Harminc-negyven milliót. Tudja, náluk tíz millió az már nem is
határoz.</p>
<p>– Csinos parti! S maga mióta udvarol neki?</p>
<p>– Komolyan beszél?</p>
<p>– Persze. Az egész város tele van vele.</p>
<p>– Én azt hittem, hogy tréfálunk. De ha komolyan beszélünk,
mondja, kedves Mariska, mire volna jó nekem a Van der Kerkhoven
kisasszony roppant gazdagsága? Hogy egy tanya helyett tíz tanyám
legyen? Nekem az az egy tanya is elég dolgot ad.</p>
<p>– Lárifári. Tudom, hogy van miből megélnie s ha éppen költekezni
akar egy kicsit, ezért még nem kell megházasodnia. De gazdag
gazdagot választ; ez már világ sora.</p>
<p>– A gazdagnak nincsen igaza: a legtöbbször rossz üzletet csinál.
Különben nem vagyok olyan gazdag, hogy sokáig el tudjak tartani egy
Eldorádóból érkezett hölgyet, <span class="pagenum"><a name=
"Page_25" id="Page_25">-25-</a></span> akinek a papája
csokoládé-király. Ma parasztleánynak öltözik, de holnap
Ausztráliába küld kalaptollért, amilyen nincsen másnak.</p>
<p>– Hát az ő milliói?</p>
<p>– Azokat egyelőre ne vonjuk ki az üzletből: nagyon jól
jövedelmeznek. De tegyük föl, hogy Van der Kerkhoven papa hirtelen
megőrülne s gyémánttal telt zacskókat csapkodna a fejemhez, mondja,
mit csinálnék ezekkel a fölösleges milliókkal? Kártyázni nem tudok,
versenyistállót soha se fogok tartani… Hé, Calvados, ne
fickándozzál, te vén szamár!… Ami pedig a Cléo de Mérode-okat, meg
a többi különösen fésült hölgyeket illeti: ha elszerződném a Van
der Kerkhoven-családhoz, bizony Isten, mint becsületes kalmár
állanám az alkut.</p>
<p>– Ugyan ne mondja!</p>
<p>– Pedig most nagyon komolyan beszélek.</p>
<p>Lássa, Mariska, én el vagyok perzsaszőnyegek és perzsa lányok
nélkül, egy nagy csűrben, melyben sok a tulipános bútor s még több
az evőeszköz, de kevés a műtárgy. <span class="pagenum"><a name=
"Page_26" id="Page_26">-26-</a></span> Megvagyok egy rossz
bricskával s Cipriani báró azt mondja rólam, hogy nem tudok élni.
Talán igaza is van. Annyi bizonyos, hogy engem egy oldal szalonna
meg egy meleg takaró egy hétre teljesen kielégít. Szeretem az
osztrigát, a jó szivart, a zenét; s megbecsülöm a kényelmet. De ha
mindez nincs, engem nem nagyon bánt; eszembe se jut. Ha egy májusi
délután végigfekszem a fűben s elnézem az égen a bárányfelhőket,
nem azon jár az eszem, hogy nem az én lovam nyeri meg a Derbyt; ha
a béreseimmel beszélgetek, nem vágyódom előkelő dámák után, akik
Whistlerről mondanák el nézeteiket. Azt hiszem, könnyen viselném a
szegénységet is, bár igen nagy örömem, hogy azt tehetem, amit
akarok, jöhetek, mehetek, amerre tetszik és senkise rendelkezik
velem. Szóval Parlagi Jancsi vagyok, aki néha nagyokat iszik s
néha, a legszívesebben, nem csinál semmit, csak nézelődik. Ez nálam
már családi hagyomány, nevelés és hajlandóság dolga. Mire való
<span class="pagenum"><a name="Page_27" id=
"Page_27">-27-</a></span> volna nekem a parti és a Van der
Kerkhoven papa milliói?</p>
<p>– Ez csak olyan beszéd. A pénz lehet sok, de soha se lehet elég.
Akinek sok van, még többet akar. Valami ambiciónak élne; egyszer
majd csak eszébe jut valami. Nagyban gyakorolná a
jótékonyságot.</p>
<p>– Köszönöm. Ahhoz már önző vagyok, hogy a szegényekért
föláldozzam magam. Megházasodni – jótékony célra!… Kegyetlen
gondolatai vannak, Mariska!</p>
<p>– Soha se hetvenkedjék. Láttam én már Vidovicsot, aki ötven
esztendős koráig élcelődött a házasságról s aztán háromszor is
megházasodott.</p>
<p>– Az igaz, ebben a népes családban mindenre talál példát,
különösen a szamárságokra. De mondja csak, Mariska, magának olyan
kitünő értesülései vannak!… Ha Van der Kerkhoven kisasszonyt
házasítják, azt értem. Egy hónap óta ő a környéken a legérdekesebb
személy; ennyi pénz senkit se hagyhat békén. Hanem azt már nem
<span class="pagenum"><a name="Page_28" id=
"Page_28">-28-</a></span> értem, hogy miért éppen engem szemelnek
ki a vőlegényének? Miért nem Ciprianit, aki nyolcvanezren felül
minden összegnek udvarol? Miért nem Vizaknayt, aki úgylátszik, belé
szeretett, legalább néha egy negyedóráig is úgy néz rá, mint egy
hű, de igen beteg kutya?… Miért nem akárkit? Miért éppen engem?</p>
<p>– Mert maga egy hónap alatt harmadszor ment ki Horváthékhoz, ami
nem szokása. Mert… mit tudom én?! Van der Kerkhoven kisasszony
bizonyosan jobban tudja, mint én.</p>
<p>– Az, szegény, nem is sejti, hogy millióira Berényben szemet
vetettek, a nemzeti vagyon öregbítése végett. Ha háromszor is kinn
voltam náluk, Terka az oka; azt mondta: „Szegényt nem hagyhatjuk
árván; magának helyt kell állnia.“ S én helyt állottam. Legalább
beszélhetett valakivel egy pár szót. Napokon át nem volt kihez
szólnia. Horváth Jóska megtanította magyarul káromkodni s aztán
levette róla a kezét. <span class="pagenum"><a name="Page_29" id=
"Page_29">-29-</a></span></p>
<p>– Kedves Feri, én azt mondom magának, hogy ha két embert ilyen
határozottan házasítanak, a hiba sohase az egész világé, hanem
mindig a gyanusítottaké. A kettő közül az egyik mindenesetre ludas.
Úgy látom, ebben a dologban maga a hibás; maga udvarolt. Gyónja
meg. Okosabb, ha meggyónik.</p>
<p>– Kedves Mariska, erre én azt felelem magának, hogy ebben a
dologban én éppen olyan ártatlan vagyok, mint Van der Kerkhoven
kisasszony. Nem udvaroltam. A berényi közvélemény téved. S hogy
mennyire téved, mutatja az, hogy én a hét végén utazom
San-Remoba.</p>
<p>– Ah, ah! Vége egy szerelmi regénynek!</p>
<p>– Ez a szerelmi regény el se kezdődött. Maga nem hisz a
hivatalos cáfolatnak. Nos, én bizalmasan azt is elmondhatom
magának, hogy soha, semmi szín alatt, el nem venném Van der
Kerkhoven kisasszonyt. Először, mert: nem szeret. Már pedig én
keveset követelek az élettől, de azt igenis <span class=
"pagenum"><a name="Page_30" id="Page_30">-30-</a></span> megvárom
tőle, hogy a kivel én megosztom minden napomat, annak én legyek a
jóisten. Nem venném el, másodszor azért, mert: én se szeretem őt.
Nekem nagyon okos. Ha valaha elkövetném azt a helyrehozhatatlan
ostobaságot, hogy megházasodjam, bizonyosan egy kis bolondot vennék
el… de az aztán nagyon kedves kis bolond legyen!</p>
<p>– És harmadszor nem venné el azért sem, mert mint jó Vidovics,
szentül megfogadta, hogy sohasem fog megházasodni.</p>
<p>– Nem, azt nem fogadtam meg. Amint nem fogadtam meg azt sem,
hogy nem fogok párbajozni. Azt sohasem tudja az ember előre. De nem
veszekszem s nem keresem a házasság veszedelmét.</p>
<p>– Inkább elutazik.</p>
<p>– Inkább elutazom.</p>
<p>– S mondja, miért tart úgy a házasság veszedelmétől? Maga nem
ötven esztendős.</p>
<p>– Mert tudom, hogy minden asszony elégedetlen s mindegyik az
urától kéri számon, amit az élet tagadott meg tőle. Már
<span class="pagenum"><a name="Page_31" id=
"Page_31">-31-</a></span> pedig az élet mindenkitől megtagad
valamit. Semmi kedvem egy örök szemrehányást hordozni
ártatlanul.</p>
<p>– S ebben a meggyőződésben élve, mégis képes volna elkövetni a
helyrehozhatatlan ostobaságot?</p>
<p>– Ha nagyon szépen kér rá valaki. De igen nagyon szépen kell
kérnie!… Van magamhoz való eszem, de a férfiak gyöngék s a leányok
erősek. Valami érthetetlen fegyverök van, amelytől félek, mint
ahogy a zuluk félnek a fehérember Winchester-fegyverétől. Különben
nagyon részeg lehetek, mert bölcselkedem.</p>
<p>Ebben a pillanatban egy podgyászszal megrakott, csukott batár
fordult be az utcasarkon és Sugár Mariska, aki hárászkendőjébe
burkolózva, nyugodtan könyökölt a nyitott ablakon, hirtelen
fölemelkedett.</p>
<p>– Ahá, az új lakóim!</p>
<p>– Kiadta a főhadnagy szobáját?</p>
<p>– Igen. Tegnap. Két kis énekesmadárnak.</p>
<p>– Csinosak? Érdemes megvárni őket? <span class=
"pagenum"><a name="Page_32" id="Page_32">-32-</a></span></p>
<p>– Még egyiket sem láttam, csak a nagynénjökkel beszéltem. Kitünő
figura; olyan mézes s olyan előkelő, mintha bálanyának született
volna. Majd meglátja, milyen jó alak.</p>
<p>Kezet nyujtott s visszahuzódott az ablaktól.</p>
<p>Calvados azt hitte, hogy elvégezték a dolgukat s menni akart. De
gazdája egy mozdulattal megértette vele, hogy másképpen
rendelkezik.</p>
<p>Ott maradt az ablaknál s megvárta a batárt. A rozoga, ócska,
sáros bárka bekanyarodott a kocsipallón s megállt a kapu előtt.</p>
<p>Míg a kaput belülről kinyitották, a kocsis kidugta a fejét két
óriás kosár közül s alázatosan köszönt a nagyságos úrnak.</p>
<p>– Honnan jössz? – kérdezte tőle Vidovics rácul.</p>
<p>– A fogadóból, – felelte a kocsis.</p>
<p>– Csak a podgyászt hozod?</p>
<p>– Nem, az uraságok is benn ülnek.</p>
<p>Ez a fölvilágositás meglehetősen fölöslegessé <span class=
"pagenum"><a name="Page_33" id="Page_33">-33-</a></span> vált, mert
a bárka megizzadt ablaküvege mögött egy női fej jelent meg, mely a
kis ülés felől kiváncsiskodott ki az utcára. Vidovics nem láthatta
jól a kiváncsi fejet; amit mégis észrevett, egy csöppet se
elégítette ki.</p>
<p>– Öregnek látszik s mintha mosolygott volna. Ez a nagynéni. De
hol van a macska, jobban mondva, hol vannak a macskák?</p>
<p>A kaput kinyitották s a bárka behömpölygött az udvarra. Vidovics
a kapufélfához kormányozta Calvadost. Mariska a cselédeivel már
kinn állt az udvaron s mikor a kocsis nagynehezen megállította
gebéit, udvariasan nyitotta ki a bárka ajtaját.</p>
<p>A kocsiból legelőször is egy alacsony termetü s fürge mozgásu
öreg hölgy pattant ki, aki nyájasan üdvözölte Mariskát s aztán a
bennülőkhöz fordult. Azok mintha nem akartak volna mindjárt
kiszállani. Pár pillanatnyi parlamentálás után Mariska meg az egyik
cselédje eltüntek s nemsokára egy gyékénynyel tértek vissza, melyet
a kocsitól <span class="pagenum"><a name="Page_34" id=
"Page_34">-34-</a></span> a folyosó lépcsőjéig vezető, kissé lejtős
útra terítettek.</p>
<p>– Sáros nekik az udvar, – szólt magában Vidovics Feri. – Ejnye
be kényesek!</p>
<p>A következő percben Mariska és az öreg hölgy két bundába és
nagykendőbe burkolt, tetőtől-talpig bebugyelált női alakot emeltek
ki a kocsiból, akiket takaróiktól alig tudtak a széles bárkából
kifejteni. Mintha két kényes, délszaki növényt emeltek volna le
onnan, hogy a melegházba vigyék.</p>
<p>Vidovics Feri még csak az orrukat sem láthatta nagykendőiktől,
de azért le nem vette róluk a szemét.</p>
<p>– Úgy ugrálnak mint a gazellák, – monologizált, mialatt amazok
felszöktek a lépcsőn s eltüntek a szobájokban. – Egyik sem lehet
idősebb tizennyolc esztendősnél… Hátha egyszerüen bemennék
hozzájuk?</p>
<p>De maga se tudta miért, nem tudta elszánni magát, hogy berontson
a szobájukba, ahogy művésznőkkel szemben már megszokta. S Mariska,
mikor áthaladt a folyosón, <span class="pagenum"><a name="Page_35"
id="Page_35">-35-</a></span> hogy visszamenjen a maga lakásába,
álmélkodva látta, hogy Vidovics Feri még most is ott táncoltatja
lovát az ajtaja előtt.</p>
<p>– Maga még most is itt van, Feri?</p>
<p>– Látni akarom az énekes madárkákat.</p>
<p>– Arra még ráér. Menjen haza és aludja ki magát.</p>
<p>– Olyan illetlennek talál, hogy nem mutathat be nekik?</p>
<p>– Most mindjárt?</p>
<p>– Természetesen.</p>
<p>– Ohó! Az lehetetlen. Először, mert, öltözködnek. És
másodszor…</p>
<p>– Másodszor is van?</p>
<p>– Ezt kellett volna először mondanom. Tudja, ezek nem affajták,
akikhez csak úgy egyszerüen beállít az ember. Első tekintetre
látni, hogy jobb családból valók. Nem az Apor Ilonka-genre, amivel
nem akarom kicsinyleni a hódításait.</p>
<p>– Csak tessék. Ezek tehát ama bizonyos szegény, de becsületes,
rossz sorsra jutott, de büszke lengyel főnemes leányai?…
<span class="pagenum"><a name="Page_36" id=
"Page_36">-36-</a></span></p>
<p>– Azt éppen nem mondom. Az öreg hölgy szavaiból úgy vettem ki,
hogy zeneprofesszor az apjok.</p>
<p>– Ah, zongorahangoló! Az már más. Eszerint testvérek?</p>
<p>– Annyira testvérek, hogy ikrek.</p>
<p>– Ah, ah, egyre érdekesebb a dolog. S én haza menjek aludni? De
maradjunk a főkérdésnél. Csinosak?</p>
<p>– Mint két rózsabimbó. S egyik olyan, mint a másik. Annyira
hasonlítanak, hogy össze lehet őket téveszteni.</p>
<p>– S hogy ez ne történjék, az egyik piros, a másik pedig kék
szalagot visel.</p>
<p>– Amint mondja.</p>
<p>– De hisz ez <i>Giroflé és Girofla</i>, az operette!</p>
<p>– Azt mondják, hogy a színháznál így nevezik őket.</p>
<p>– Lám, lám, lám, lám. És maga azt kivánja, hogy haza menjek?</p>
<p>– Természetesen. Remélem, nem akar nálam botrányt csinálni? Ezek
még nem <span class="pagenum"><a name="Page_37" id=
"Page_37">-37-</a></span> ismernek; azt gondolhatnák rólam, amit
akarnak. Mit tudják azt, hogy maga három napig ivott?!</p>
<p>– Azért ne haragudjék rám, Mariska; már megyek. De mondja, nem
láthatnám őket az ablaknál?</p>
<p>– Ó, még ráér megismerkedni velök. A szezon végéig itt
maradnak.</p>
<p>– Igen, de én egy pár nap mulva megyek San-Remoba. Pénteken,
vagy legkésőbb szombaton.</p>
<p>– No, addig nem fogja elcsábítani őket.</p>
<p>– De büszke a lakóira!</p>
<p>– Majd maga is más hangon fog beszélni, ha megismerkedik velük.
Lasciate ogni speranza.</p>
<p>– Maga minden szinésznőről ezt mondja. S ezért szeretem magát.
Nem ábrándul ki soha. Imádom magát, Mariska. S hogy megmutassam,
mennyire tisztelem e házat: megyek.</p>
<p>– Azt hiszem, ideje, hogy menjen. Calvados <span class=
"pagenum"><a name="Page_38" id="Page_38">-38-</a></span> már
alszik. Mintha ez is három napig ivott volna, szegény.</p>
<p>Elbúcsuztak s Vidovics Feri végre megindult hazafelé. Kiléptette
lovát a kocsiútra, de nem állhatta meg, hogy ha messziről is, oda
ne tekintsen arra az ablakra, mely azelőtt a főhadnagyé volt.</p>
<p>Két leányfejet pillantott meg az ablaküvegek mögött. Nem
láthatta jól az arcukat, mert az ablaktáblák pántjai egy kissé
eltakarták őket, de amit látott, azzal megvolt elégedve.</p>
<p>Levette a kalapját s nagy reverenciával köszöntötte őket. Úgy
tetszett neki, mintha a két leányfej mosolyogva viszonozta volna az
üdvözletet.</p>
<p>– Lám, nem is olyan haragosak! – szólt magában s az utcasarokhoz
érve, visszapillantott az ablak felé.</p>
<p>Mire haza érkezett, annyira elálmosodott, hogy ruhástól ledőlt a
kanapéjára s menten elaludt.</p>
<p>Azt álmodta, hogy csillagtalan éjjel valami <span class=
"pagenum"><a name="Page_39" id="Page_39">-39-</a></span> nagy
fekete vízen jár, gyászos baldakinu, könnyü ladikon; szemközt vele,
a homályban, sötét alakok eveztek, akiknek nem láthatta az arcát.
Előtte, fehér ruhában, átázott arccal, halotthalavány női alak
feküdt, akiről nem tudta, él-e még vagy meghalt; nem mert közelebb
hajolni hozzá s remegett, hogy a ladikot csapkodó habok elragadják
tőle. Szorongva leste, merre láthatná a partot, de csak a
koromsötét eget s a fekete vizet látta; sehol, semerre egy
fénysugár. A sötét alakok hangtalanul eveztek s szorongását rémítő
félelem váltotta föl; a torka összeszorult, homlokát hideg verejték
borította el s szíve őrülten kalapált. Egyszerre valami megcsillant
a vízen. Már azt remélte, hogy a parti lámpa, mikor rémülten vette
észre, hogy komor ciprusfák között sírkövek meredeznek előtte s a
szigettemető csillogó márványkövei csak a ladik lámpájának gyér
világát verik vissza a vízre… Aztán kápolnaszerü, komor épület
mellett haladtak el s az egyik evezős hirtelen <span class=
"pagenum"><a name="Page_40" id="Page_40">-40-</a></span>
fölegyenesedett. Kiáltani akart, de hang nem jött a torkából.
Behunyta a szemét s mire fölnézett, a fehérruhás nő már nem volt a
ladikban. Kétségbeesve tekintett hátra, de maga mögött csak a
fekete kőkereszteket látta s mintha egy elhaló hang a nevén
szólította volna… A zokogás kitört kebléből s fölébredt.</p>
<p>– Igazán sokat ittam, – szólt, megtörölve a szemét. Mintha
valami ónsulytól szabadult volna. De érezte, hogy a szíve még most
is sebesen ver.</p>
<p>Megnézte az óráját. Esti hét óra volt.</p>
<hr class="chap" />
<p><span class="pagenum"><a name="Page_41" id=
"Page_41">-41-</a></span></p>
<h2>II.</h2>
<p>Oly büszkék vagyunk lelki világunkra s egy rocska hidegvíz elég
rá, hogy szétszórja legmakacsabb gondolatainkat, elnyomja rossz
sejtelmeinket s elfelejtesse velünk azt az érzésünket, melyet
már-már urunknak és parancsolónknak tekintettünk. Ha lelked
zaklatott, háborgó: állj a zuhogó alá s mire megtörülköztél, egy
pár óráig más szemmel nézed az egész világot.</p>
<p>Vidovics Feri, mikor este nyolc óra tájban kilépett a
fürdőszobájából, teljesen megfeledkezett arról a veszedelemről,
mely őt Van der Kerkhoven kisasszony képében fenyegette; egy
pillanatig se foglalkozott azzal, hogy rosszat álmodott s nem
emlékezett rá, hogy aznap délelőtt, mámora <span class=
"pagenum"><a name="Page_42" id="Page_42">-42-</a></span> ködében,
két leányfejet látott, amelyek mintha integettek volna feléje a
fehér jácintok és rózsaszínü gardeniák közül.</p>
<p>Csak arra gondolt, hogy egy pár nap mulva San-Remo olajfái
között fog bolyongani, pompázó tavaszban, melyhez képest a mi
májusunk zord, szigoru időszak. Találgatta, vajjon átrándul-e a
galamb-lövésre s előre örült az excentric alakoknak, az átutazó
Héróknak és Juliáknak, akikkel a vendéglő-élet vásári zsivajában
köt majd ismeretséget „pour une éternité“, ami nála annyit fog
jelenteni, hogy: a soha viszont nem látásra.</p>
<p>De mit csináljon az ember Vásáros-Berényben este nyolckor, ha
egy órával előbb tökéletesen kialudta magát? Az ember elmegy a
színházba, mint mindenki. Berényben, ahol a társaságos életnek
megvannak a maga külön törvényei, ez az a hely, ahol élned és
halnod kell. Ha éhes vagy: megvacsorázol a páholyodban, ha a jókedv
pirosra festi képed: narancsokat dobálsz a <span class=
"pagenum"><a name="Page_43" id="Page_43">-43-</a></span> színpadra
s ha nem tudod miért, elfog a spleen: pezsgős pohárral a kezedben
várod Hamletet, mert arcod víg a bánat idejében…</p>
<p>Behivatta a legényét s kiadta neki a parancsot:</p>
<p>– Akármikor jövök haza, hat órakor felköltesz s megmondod
Gyurkának, hogy fogja be a két szürkét. Szent-Jánosra megyek. Ha a
tiszttartó bejönne, nem kell befogni.</p>
<p>Aztán kisétált az utcára.</p>
<p>A nagy csűr, ahogy Vidovics a házát nevezte, közel volt a
piactérhez; csak egy pár lépést kellett tennie s már ott volt
Berény város szívében.</p>
<p>A piactérre már ráborult a nyugodalmas éj. A boltajtók
nagyobbrészt zárva voltak; itt-ott hallatszott egy-egy elkésetten
gördülő vasajtó csikorgása. A villámos lámpák alatt álldogáló subás
falusiak, a József-napi vásár utolsó vendégei, hazafelé
kászolódtak, s a piacot körülölelő kis utcák gyorsan szítták föl
magukba a pihenésre siető, sötét alakokat. A roppant térséget, ahol
egy negyedórával <span class="pagenum"><a name="Page_44" id=
"Page_44">-44-</a></span> ezelőtt még bunyevác, magyar, sváb és rác
parasztok tarka sokasága nyüzsgött, birtokba vette a csend és
homály. A tér északi szélén magánosan álló nagy templomot mélységes
sötétség környékezte, s mögötte, az egész tájékon, vak homály és
kisérteties némaság ült.</p>
<p>Csak délnyugatról, a <i>Metropole</i>-szálló oszlopos homlokzata
felől hallatszott némi lárma s a tér keleti részén csillogott
élénkebb világosság, ahol a felhők közt bujkáló holdtól
ezüstszürkére enyhült szemhatáron az új színház barokk formái
rajzolódnak.</p>
<p>Vidovics szerette ezt a roppant piacot, mely terének bőségével
és pazarságával a rónaság áldásaira emlékeztette. Arra gondolt,
hogy a köröskörül békén pihenő, rengeteg sikságot, melyre oly
kegyesen tekint a jóságos ég, nem teheti immár szegénynyé és
nyomorulttá semmiféle civilizáció: se a villámos lámpák fényüzése,
se a <i>Metropole</i>-szállóba importált pezsgőtenger, se a
fegyveres béke őrzőinek egész szárazföldi lovas <span class=
"pagenum"><a name="Page_45" id="Page_45">-45-</a></span> és
gyalogos állománya, se a cigányzene szította szenvedelmek, se a
Kékessy Andor színművész úr tíz lépésnyi távolságban csillogó
cilindere, mely hősünkre nézve a nyugati eszméket, Hauptmann
Gerhártot, Ibsent, Sudermannt, Planquette-et és Varneyt, sőt magát
Párist jelentette.</p>
<p>Ebben a pillanatban két fiatal hölgy haladt el mellette,
gyorsan, könnyedén, mint egy fecskepár. Olyan váratlanul surrantak
el az oldala mellett s olyan messze jártak a legközelebbi villámos
lángtól, hogy az arcukat nem láthatta, de lehetetlen volt a
járásukat meg nem ismernie. Odébb Kékessy úr tisztelettel köszönt
nekik s a hölgyek fejbiccentve fogadták az üdvözlést.</p>
<p>– Ezek az én szinész-kisasszonykáim, – szólt Vidovics Feri
magában – akik úgy hasonlítanak egymáshoz, mint két vadgalamb.
Vajjon csakugyan olyan vadak volnának-e? Nem hinném. A művészet
jelentékenyen szelidíti az erkölcsöket; legalább a régiek így
tartották. <span class="pagenum"><a name="Page_46" id=
"Page_46">-46-</a></span></p>
<p>De azért nem sietett utánok, pedig megszokta, hogy a
színésznőknek az utcán mutatkozzék be, minden körülményesség
nélkül. Berényben a víg emberek nem igen kedvelik a ceremóniát.</p>
<p>Csak a tekintetével követte őket, amíg a két leány eltünt a
színház tájékán.</p>
<p>– Lám, lám – tünődött – az operette-írók nem találhatnak ki
olyan bolondot, amit az élet a maga naiv komolyságával meg ne
ismételjen. Tessék: Giroflé és Girofla, az egyik kék, a másik
rózsaszín szalaggal. Őszintén szólva: nem hiszek ebben a poézisben.
A természet, amire tart valamit, nem produkálja mindjárt két
példányban. A csiperkegomba nem sokat különbözik a szomszéd
csiperke-gombától, de ki látott valaha két Maréchal Niel-rózsát,
amelyek formára, színárnyalataikra, leveleik rajzára, szirmaik
összefogózkodására, a százlevelüség minden intimus bájára úgy
hasonlítanának egymáshoz, mint két tyúktojás?! Az ikrek
mulatságosak, ha akarom: kedvesek is, de azok az <span class=
"pagenum"><a name="Page_47" id="Page_47">-47-</a></span> ikrek,
akiket össze lehet téveszteni, mint Giroflét és Giroflát, nem
lehetnek poétikusak.</p>
<p>Ekközben utólérte a szinészt, ki mélabúsan sétáltatta ujonnan
vasalt pepitanadrágját Vásáros-Berény középkorias kövezetén.</p>
<p>– Mondja, Kékessy úr, – szólította meg, – ön tapasztalt ember…
honnan van az, hogy minden szinésznő rosszul öltözködik?! Hogy –
május avagy december hó – minden művésznő másképp jelenik meg a
napfényen, mint a többi páváskodó szép?! Hogy ha szegény, egy
korona értékü cafranggal, akarja, nem akarja, föl kell tünnie s
hogy ha annyi a pénze, mint a polyva, nem tud úgy öltözködni, a
hogy – bocsássa meg – az úriasszonyok?! Hogy ha egyszerü és finom
akar lenni, cifrább, mint egy mór épület s hogy egy öreg, tudós
asszonyban is rá lehet ismerni az egykori művésznőre?!</p>
<p>– Ennek az Országos Szinész-Egyesület az oka, – felelt nyugodtan
Kékessy úr s kifejtette, hogy ha ő főispán volna, mit tenne a
vidéki szinészet érdekében. Az igazgatói <span class=
"pagenum"><a name="Page_48" id="Page_48">-48-</a></span>
koncessziót nem szabad egyéb föltételhez kötni, mint egy közönséges
erkölcsi bizonyítványhoz, más alapokra kell helyezni a
nyugdíj-ügyet, véget kell vetni az egészségtelen
primadonna-kultusznak s végül szabályozni kell az állami és városi
szubvenció kérdését. A <i>szubvenció</i> szónak egyszerü ellehelése
elég volt rá, hogy valóságos ihlet fogja el a gömbölyü bonvivant-t
s Vidovics Feri kezdte élénken sajnálni, hogy mindeddig nem
kinálták meg a főispánsággal, amely kedvező helyzetben egy
kategorikus nem-mel véget vethetne e tenger panasznak.</p>
<p>– Igaz, – szólt hirtelen, merész á-propos-val, – a szezon vége
szenzációsnak igérkezik. Új erők, új repertoire!…</p>
<p>– Igen, a Haller-lányok! – felelt szomoruan a yorkshirei művész.
– Most már pláne párosával kapjuk a primadonnákat! Hová sülyedtünk!
Shakspere korában…</p>
<p>– Azt mondják, nagyon érdekes kis jószágok, – rögtönözte
Vidovics. – Persze, az operette!… <span class="pagenum"><a name=
"Page_49" id="Page_49">-49-</a></span></p>
<p>– Az operette még hagyján, – sóhajtott Kékessy úr, – de most már
az operát is a nyakunkra hozzák! Kinek kell itt az opera, ha szabad
kérdenem? <i>Zampa</i> és az <i>Alvajáró</i> Vásáros-Berényben!
Nevetséges! Ha az Országos Szinész-Egyesület…</p>
<p>– Opera-énekesnők? – vágott közbe Vidovics.</p>
<p>– Igen; az operette derogál nekik. Szép hangjuk van, különösen a
kisebbiknek.</p>
<p>– A kisebbiknek? E szerint nem ikrek?</p>
<p>– Dehogy. Csak amolyan mű-ikrek. A nagyobb hatás kedvéért.
Különben csak egy vagy két esztendő lehet köztük a
korkülönbség.</p>
<p>– De nagyon hasonlítanak egymáshoz?</p>
<p>– Össze lehet téveszteni őket, mert egyformán fésülködnek s
egyformán öltözködnek.</p>
<p>– Egészen a kék és rózsaszín szalagig?</p>
<p>– Igen; roppant ápolják a hasonlatosságukat. A kék és rózsaszín
szalagra egyébként semmi szükség, mert a hasonlatosságuk
<span class="pagenum"><a name="Page_50" id=
"Page_50">-50-</a></span> csak addig tart, amíg az egyik megszólal.
A hangjuk más. Ez az egyetlen, ami bennük, hogy úgy mondjam,
egyéni.</p>
<p>– Azt hallottam róluk, egy kicsit rátartóak.</p>
<p>– Rettenetesen nagyralátók. Máris úgy járnak-kelnek a világban,
mint két kis Patti, pedig még csak most végezték el az
opera-iskolát. Szentül meg vannak győződve, hogy fényes jövő
várakozik rájok, amelynek első stációja: Vásáros-Berény, a második:
Budapest s a harmadik: Szent-Pétervár. Az apjok telebeszélte a
fejöket efféle szamárságokkal; az öreg Svengali egyszerüen bele van
őrülve a leányaiba. Nincs az az igazgató, aki megférjen vele. Azzal
kezdte, hogy beleszólt minden próbába, kikötött a karmesterrel s
reformálni akarta az egész társulatot. Ide már csak úgy
szerződtették őket, hogy a direktor kikötötte Svengali papának a
visszavonulását. Ha csak beteszi a lábát a városba, a szerződés
fölbomlik. Valóságos csapás <span class="pagenum"><a name="Page_51"
id="Page_51">-51-</a></span> rájok nézve az a vén ember. Az egész
télen szerződés nélkül voltak miatta. Rettenetesen félti
szegényeket; úgy látszik, arra számít, hogy főhercegekhez adja őket
feleségül.</p>
<p>– Ejha! Akkor hát hiába hívnám meg őket vacsorára?</p>
<p>– Mit képzel? Hozzánk, a kollégáikhoz is ritkán ereszkednek le.
Most vagy két este együtt vacsoráltak velünk a fogadóban, de csak
azért, mert még nem volt lakásuk. Az őszszel is egy társulatnál
voltunk: Balajtinál Miskolcon. De ott két hónap alatt nem ért
bennünket ez a szerencse. Mihelyt lakásuk van, egész nap otthon
ülnek s előadás után sonkát meg sajtot vacsorálnak.</p>
<p>– És ők ezt mulatságosnak tartják?</p>
<p>– Várják a főherceget.</p>
<p>– És mindjárt kettőt!</p>
<p>Eközben a szinházhoz értek s Vidovics észrevette, hogy a
sötétből egy szivarozó alak nagyot köszön feléje.</p>
<p>– Ah, jó estét igazgató úr. Nos, hát hogy vagyunk? <span class=
"pagenum"><a name="Page_52" id="Page_52">-52-</a></span></p>
<p>– Bizony, kérem, nagyon megérezzük az árokszállási névnapot.
Tegnap <i>Lear király</i>-t adtuk; Leart magam játszottam, Edmundot
Kékessy, Cordeliát Ilonka: s tizenöten voltak a szinházban. Ma
pláne a <i>Bőregér</i> megy s még ma is csak félházunk van.</p>
<p>– Hja, vásár után vagyunk.</p>
<p>– De vasárnap. Nagy baj az, kérem, hogy itt az értelmiségnek
csak akkor kell a szinház, ha se névnap, se megyegyülés…</p>
<p>– Se disznótor. Igaza van. Én a mi értelmiségünket nem is
nevezem értelmiségnek. Pedig hallom, most már operát is kapunk.</p>
<p>– Mit csináljak, kérem? Az ember bele öli a vállalatba egész
vagyonát s hiába. Néha, ha ez az aranylánc nem volna, mely még
boldogult nagyatyámról maradt rám, nem tudnám fizetni a társulatot.
De nekem már a véremben van, hogy ne sajnáljak semmi áldozatot.</p>
<p>– Kékessy úr azt mondja, hogy az új énekesnők nagyon kedvesek.
<span class="pagenum"><a name="Page_53" id=
"Page_53">-53-</a></span></p>
<p>– Az egyiknek olyan hangja van, mint a La Grange-nak s a másik
olyan muzikális hogy két nap alatt betanul akármit.</p>
<p>– Akkor hát kár, hogy két példányban születtek. Egy személyben
többre vinnék, mint így kettecskén.</p>
<p>– Ó, nagy jövő vár rájok, különösen a kisebbikre, aki még nem
tud semmit. Majd megtetszik látni. Előadjuk az <i>Alvajáró</i>-t,
<i>Zampá</i>-t, a <i>Remete csengetyű</i>-jét, <i>Hoffmann
meséi</i>-t… Apropos, valamire bátorkodnám kérni a szivességét. A
vidéki operák ügyében egy szerény memorandumot szerkesztettem;
holnap vagy holnapután küldöm el a belügyminiszter úrhoz. Ha
véletlenül Pestre méltóztatnék utazni, kegyeskedjék néhány jó
szóval figyelmeztetni rá a kegyelmes urat.</p>
<p>– Kedves igazgató úr, Warga ő excellenciája messziről rokonom
ugyan, de olyan messziről, hogy e nagy távolság miatt mindössze
kétszer vagy háromszor találkozhattunk, amióta a világon vagyunk.
Nagyon kevéssé ismer s tudtommal csak egyetlen egyszer <span class=
"pagenum"><a name="Page_54" id="Page_54">-54-</a></span> emlékezett
meg rólam. Ez akkor történt, mikor a fiát Kalocsán megbuktatták.
Nagyon dühös volt s elhatározta, hogy református gimnáziumba adja a
gyereket, hadd pukkadjanak meg a jezsuiták. Azt mondják, az első
pillanatban Berénybe akarta küldeni, de aztán mást gondolt s így
szólt egy közös rokonunkhoz: „Mégis csak Debrecenbe viszem, mert ha
Berénybe adom, olyan korhely fickó lesz belőle, mint Vidovics
Feri.“ Az én ajánlatom tehát nem sokat használna az ön
memorandumának. De majd beszélek a sógorommal; az nagyképü ember s
a szava sokat nyom a latban.</p>
<p>Ezzel jóéjszakát kivánt a művészeknek s belépett a
szinházba.</p>
<p>Hogy a bérelt helyére juthasson, végig kellett mennie az egész
nézőtéren. Elég hangtalanul járt, de még se tehette ezt némi
föltünés nélkül. Ahhoz képest, hogy hatezer hold első minőségü
bácskai földet mondhatott a magáénak, Vidovics Ferinek igen jó
termete volt; talán mint szegény fiu is <span class=
"pagenum"><a name="Page_55" id="Page_55">-55-</a></span> szembe
tünt volna, de így bajos volt észre nem venni. Aztán meg a szinházi
közönség megszokta ugyan a jövését-menését, de ma senkit sem vártak
a jeunesse dorée-ból s megjelenése az avatatlanoknak – de
egyszersmind érdeklődőknek – azt adta hirül, hogy az árokszállási
dáridó, mely Vásáros-Berényt néha egy hétre is kivetkőztette rendes
formájából, immár vége felé jár. Azért ezúttal a szokottnál is
nagyobb érdeklődés kisérte a helyére s mialatt illő csendben haladt
végig a zártszéksorok között, a nézőtér figyelmét meglehetősen
elvonta a szinpadtól. A szaténblúzos polgárkisasszonykák dühvel
elegy melankóliával tekintettek utána, a szerényebb sorsu
értelmiség hölgytagjai kiváncsian pillantottak az üres páholyokra:
nem bukkan-e ki valahonnan a hollandus kisasszony feje s a
jobboldali szinészpáholy összes messzelátói mozogni kezdtek.</p>
<p>Még a szinpad is fölelevenült egy percre. Orlovszki herceg
életunt vendégei, akik az <span class="pagenum"><a name="Page_56"
id="Page_56">-56-</a></span> imént fagyos nyugalommal konstatálták,
hogy Eisenstein esete <span class="i0"><br /></span> <span class=
"i0">Fura eset, ha-ha-ha!<br /></span> <span class="i0">Soha ilyet,
ha-ha-ha!<br /></span> <span class="i0"><br /></span> hirtelen
összesugtak; Adél személyesítője pedig fölhasználta az általános
elszórakozást és sietett megismételni a couplet-ját: <span class=
"i0"><br /></span> <span class="i0">Márki, szivem,<br /></span>
<span class="i0">Higyje nekem,<br /></span> <span class="i0">Hogy
bánt ez a dolog,<br /></span> <span class="i0">Mert csak aki
vak,<br /></span> <span class="i0">Mondana olyat,<br /></span>
<span class="i0">Hogy én szobalány vagyok.<br /></span>
<span class="i0"><br /></span></p>
<p>Mindezt Vidovicsnak énekelte, aki ezalatt elfoglalta helyét az
első sorban. A szegény Adél csak az előbb tudta meg, hogy a
szinügyi bizottság a jövő évre nem akarja szerződtetni; egyetlen
reménysége az a fiatal ember volt, aki most ült le vele szemben.
Vidovicsot jó fiunak ismerték; ha a szinügyi bizottság csak ő
belőle áll, az egész színtársulat ott vénült volna meg
Berényben.</p>
<p>Hanem ez egyszer kárba veszett a zengő kacérkodás, a meleg
tekintet és a delejes <span class="pagenum"><a name="Page_57" id=
"Page_57">-57-</a></span> mosoly. Vidovics alig hogy letelepedett,
oldalt fordult a szinpadnak s körültekintett a nézőtéren. Azonnal
megtalálta, amit keresett. A két leány ott ült a második emeleten,
egy baloldali páholyban, közel a szinpadhoz. De mintha nem igen
akartak volna mutatkozni; meghuzódtak a nézőtér felé eső sarokban.
Az egyiknek, aki bizonyosan a padon ült, csak a frizurája látszott
ki; a másik pedig, aki lentebb, az előtérben foglalt helyet,
minduntalan hátrahuzódott a páholy belsejébe. Vidovics nekik
szegezte turfmesszelátóját s várt türelmesen.</p>
<p>Azok hamarosan észrevették a tolakodó érdeklődést és védekeztek.
Hol a szinházi nagyító-üvegüket tartották az arcuk elé, hol
elbujtak egészen. Ha ki-kipillantottak s látták, hogy az ostrom
egyre tart, hirtelen elfordultak s a nézőtér másik felén kerestek
nézegetni valót, vagy tettetett áhítatossággal temetkeztek belé az
Orlovszki herceg nem éppen tündéri szoaréjába. De a legtöbbször,
alig mutatkoztak, máris eltüntek. <span class="pagenum"><a name=
"Page_58" id="Page_58">-58-</a></span> Abban az állhatatosságban,
melylyel a nagy bolond angol messzelátó mindenüvé követte őket,
mint egy hű kutya, több volt a komikum, mint a szemtelenség, s
üldözőjüknek úgy tetszett, mintha ez az enyhítő körülmény se
kerülte volna el a figyelmöket.</p>
<p>Bár csak egy-egy pillanatra mutatták meg a fejecskéiket, e
pillanat alatt is meglátszott rajtok, hogy tulajdonképpen maguk se
tudják: nevessenek-e vagy bosszankodjanak?</p>
<p>Sőt mintha, ama nagy buzgalom ellenére, melylyel futottak,
menekültek az üldöző tekintet elől, gondjuk lett volna rá, hogy ha
egy-egy szempillantásra is, mégis csak megmutassák magukat.
Kacérkodtak-e egy kissé, vagy a nőiesség önkéntelen mozdulata volt
ez, megnyilatkozása a szendergő asszonyiságnak, melynek örök óhaja:
legyőzöttnek lenni? – Vidovics nem volt tisztában vele. De mindegy.
Annyit elért, hogy az a minden képzeletet meghaladó s még
Vásáros-Berényben is feltünő nembánomság, melylyel <span class=
"pagenum"><a name="Page_59" id="Page_59">-59-</a></span> már vagy
tíz perc óta bőszítette a körülötte ülő hölgyeket, nem maradt
eredménytelen. Ha a közönség nem is, ő már látta Giroflét és
Giroflát.</p>
<p>S így szólt magában:</p>
<p>– Milyen vakok az emberek! Azt mondani erről a két leányról,
hogy egyformák, hogy csodálatosan hasonlók! Igen, egy a fejök nemes
formája, a teint-jök, mely szinte áttetsző s hasonlók a vonásaik
is. Még a termetük is egy stílü; mind a kettőnek a növésében van
valami, ami a prerafaelisták liliomaira emlékezteti az embert,
azokra a végtelenül gyöngéd, bájosan karcsu, láthatóan a paradicsom
kertjében termett liliomokra, amelyeket mintha egy lehellet is
megtörne s amelyeket a valóságban nem, csak ama régi képeken látni.
Egyforma végre a hajviseletük s főképpen az öltözködésük. De
micsoda barbár az, aki ezt a két fejet összetéveszti! Az egyiknek a
haja majdnem szőke, a másiké sötét gesztenyeszinü; az egyiké
bágyadtan puha, selyemszerü, <span class="pagenum"><a name=
"Page_60" id="Page_60">-60-</a></span> a másiké tömött, buja és
bársonyos fényü. A szőkének a szeme világos, derűs, nyájas kék,
mint a zürichi tó vize egy áprilisi délelőtt, a barnáé olyan, mint
egy melegtüzü zafir. Amannak az ajka egy gyönyörüen megrajzolt
csókos ajk, aminőket Fragonard festett, emezé az az édes száj,
amely mintha még nem vesztette volna el az anyatej emlékét, az a
száj, amelyet a Murillo kedves kis bamba angyalkáin látni.</p>
<p>És mind a kettőnek más-más a bája. Az egyik egy Régence-alak;
ilyen lehetett Madame de Parabère tizenhat éves korában, mikor még
leány volt. A másik meg… ilyeneket nem is látni nappal. Csak
szerelemmel, mámorral teli, holdfényes éjszakákon, mikor a nő csupa
mosolygás, mikor szépünk a gyönyörtől százszor szebbé válik, mikor
szemének a ragyogása bevilágítja szobánkat…</p>
<p>Aztán eszébe jutott a festék, a rizspor, a bécsi rongy, a cold
cream s így fejezte be monológját: <span class="pagenum"><a name=
"Page_61" id="Page_61">-61-</a></span></p>
<p>– Azaz, hogy ma még… Egy félesztendő mulva csakugyan egyformák
lesznek.</p>
<p>Valaki megérintette a vállát. Hátra nézett; Sugár Mariska ült
mögötte, egy kissé előre hajolva, mintha mondani akarna
valamit.</p>
<p>– Ó, jóestét. Bocsásson meg, hogy nem néztem körül, de nem is
képzeltem…</p>
<p>– Igen, tudom… Nem ért rá észre venni, sebaj… Hanem hajoljon
csak közelebb.</p>
<p>– Parancsoljon.</p>
<p>– Hagyja békében szegényeket!… Ezeket még zavarba hozza az
efféle… Meg akarja szalasztani őket?</p>
<p>– Nem hiszem, hogy ilyen ijedősek volnának. Szinésznők, akiket
ezer szem lát, mikor fölötte nyárias kosztümben vannak, nem szoktak
megriadni egyetlen egy szál publikumtól.</p>
<p>– Vigyázzon, a nagynénjük ül mellettem!… Beszéljen egy kicsit
halkabban.</p>
<p>– Eltünjek?</p>
<p>– Nem, hanem viselje magát jól. Mindenki ide néz. Hol rájok, hol
magára. <span class="pagenum"><a name="Page_62" id=
"Page_62">-62-</a></span></p>
<p>– Meg fogok javulni. A fölvonás végéig engedelmesen a szinpadra
nézek s aztán fölmegyek a szinészpáholyba, Apor Ilonkához. Jól
van?</p>
<p>– Jól van. Köszönöm.</p>
<p>– Mondja legalább, hogy meg van elégedve a nevelésével.</p>
<p>– No, büszke éppen nem vagyok magára, de szeretem, hogy
szófogadó.</p>
<p>Mariska visszahuzódott s Vidovics tovább monologizált:</p>
<p>– Odafönn éppen szemközt leszek velök s még közelebbről láthatom
őket…</p>
<p>Aztán úgy cselekedett, ahogy igérte.</p>
<p>Apor Ilonka egy kicsit duzzogva fogadta.</p>
<p>– Csakhogy eszébe jutottam végre! Egy hétig szinét se látni; azt
beszélik róla, hogy talán már meg is házasodott s amikor megjön:
tessék, rám se néz! Annyira érdekli az a két leány?</p>
<p>– Mondjon róluk valami rosszat, lelkem.</p>
<p>– Én ugyan nem mondok szegényekről, – szólt Ilonka azzal a
csöndes, mély szánalommal <span class="pagenum"><a name="Page_63"
id="Page_63">-63-</a></span> melyet a szinésznők csak egymás
számára szoktak tartogatni, – tőlem akár azt is megkivánhatják,
hogy az igazgató külön bejárást csináltasson nekik a szinpadra,
diadalkapuval, virág-szőnyeggel és fehérruhás kis leányokkal!…
Nézze, derogál nekik közénk ülni; mindjárt külön páholy kell
nekik!… Pedig jól nevelt nagynénjök már bent ült a szinházban,
mikor ők, nem tudom honnan, megérkeztek – úgy látom, Sugár
Mariskától kapott helyet, – de azért a Patti-nővérek mégis külön
páholyt kértek s mivel a nézőtér félig üres, hát kaptak is. Itt nem
fértek volna el, a kis kényesek!</p>
<p>– Én még nem láttam szinésznőt – felelt Vidovics, – aki ne azzal
kezdte volna, hogy lenézte a többit. Az első esztendőben mindegyik
más, jobb házból való, mint a többiek; később aztán engednek a
zárkózottságukból s új szinésznők jönnek, akik viszont őket is
lenézik. Ez világ sora Ilonka. <span class="pagenum"><a name=
"Page_64" id="Page_64">-64-</a></span></p>
<p>– És nézze, Blindekuh-t játszanak a közönséggel, a kis kedvesek!
Elbujnak s aztán kikukucskálnak. „Fogadjunk, hogy nem találsz meg,
Dávidkám!“ Mintha a közönség törődnék velök! „Fogadjunk, hogy nem
kereslek, Eszterkám!“ Vagy magával kacérkodnak ilyen kitartóan?</p>
<p>– Meglehet, hogy előlem bujtak el. Amióta feljöttem, nem igen
látni őket.</p>
<p>Kopogtattak s Ilonka hátra fordult. A páholynyitogatónő dugta be
a fejét.</p>
<p>– A Kati?</p>
<p>– Igen, nagysád.</p>
<p>– Jól van, mindjárt megyek.</p>
<p>A páholynyitogatónő visszahuzódott.</p>
<p>Ilonka begyömöszölte selyem-sachetjába a szinházi holmiját: a
cukrait, egy huszonnyolcíves szerepet, a messzelátóját, egy üveg
Eau de Colognet, meg a <i>Vásáros-Berényi Hirlap</i> legújabb
számát s öltözködni kezdett. Időközben, míg Vidovics segítségégével
fölhúzta új, angolos szabásu kabátját, mely hírnevére nagyobb
árnyékot borított <span class="pagenum"><a name="Page_65" id=
"Page_65">-65-</a></span> minden éjjeli zenénél, egy bizalmas
kéréssel fordult a barátjához:</p>
<p>– Feri, kérem, adjon Bérczlakynénak két forintot. Először, mert
tartozom neki s másodszor, annyi gyereke van szegénynek!… Itt
marad? Nem jön be hozzám egy csésze teára?</p>
<p>– Miért? Hogy elaludjék, mint a multkor?</p>
<p>Cordelia ábrázolója igen jóindulatu leány volt, de egy kissé
álmos természetü. Ha nem játszott, kilenc óra tájban már
megnehezedtek a szempillái s lehettek körülötte huszárok, tüzérek,
zavartalanul adta át magát a teljes lelki békességnek. Ha ilyenkor
a szinpadon kellett lennie: járt, kelt és beszélt, de Juliáját és
Gauthier Margitját az utolsó fölvonásban valami sajátos apathia
fogta el, az utolsó tapsviharokat már nem hallotta s mialatt a
szinházból cselédjével haza gyalogolt a harmadik utcába, az úton
már szendergett.</p>
<p>Azért nem is erőltette, hogy Vidovics elkisérje, hanem a
folyosón szépen elbúcsuzott tőle. <span class="pagenum"><a name=
"Page_66" id="Page_66">-66-</a></span></p>
<p>– Holnap nézzen be hozzám s beszélje el, mi történt
Árokszálláson. Pá, édesem, adok magának egy puszit.</p>
<p>A cselédjét és a sokgyermekü páholynyitó asszonyt nem tekintette
idegeneknek.</p>
<p>Vidovics átszolgáltatta Bérczlakynénak a köteles két forintot s
lekisérte Cordeliát a foyerba. Ott elváltak. Shakspere álmos
tolmácsolója eltünt cselédjével az utca sötétjében, Vidovics
elszítt egy cigarettát, aztán sarkon fordult s újra fölment a
második emeletre. Csakhogy most már nem a színész páholy felé ment,
hanem a folyosó másik oldalára.</p>
<p>Egy pillanatig habozott.</p>
<p>– Eh, nevetséges!… Hiszen szinésznők!</p>
<p>Kopogtatott s be se várva a feleletet, kinyitotta a páholy
ajtaját. Csak aztán kérdezte, hogy:</p>
<p>– Szabad?</p>
<p>S mély meghajlással köszöntve a hölgyeket, várta a
feleletet.</p>
<p>A felelet elég kategorikus volt: <span class="pagenum"><a name=
"Page_67" id="Page_67">-67-</a></span></p>
<p>– Nem szabad.</p>
<p>A szőkébbik leány szólt, aki a páholy előterében ült s most, az
ajtónyilásra, könnyedén hátrafordult. A másik, aki a sötétben
kucorgott, nem adott életjelt.</p>
<p>– Ó, bocsánat!…</p>
<p>Vissza akart huzódni, de mialatt betette az ajtót, újra
megszólalt ugyanaz a hang:</p>
<p>– Azaz, csak jöjjön be!… Végezzünk egyszer s mindenkorra.</p>
<p>Nem is kellett újra a kilincshez nyulnia; az ajtó kinyilt
belülről. A szőkébbik leány nyitott ajtót; aki a „nem szabad“-ot
mondta.</p>
<p>Vidovicsnak úgy tetszett, mintha ugyanebben a pillanatban egy
kar mozdult volna meg a homályosságban, hogy valamitől visszatartsa
a haragos kis szőkét. Mit akart ez a mozdulat? Azt, hogy: „Ne hívd
be!“ vagy azt, hogy: „Ne légy nagyon goromba!“ – nem tudta
kitalálni. De nem is volt ideje ezen gondolkoznia. Várták;
belépett.</p>
<p>– Kedves uram, – szólt, aki az ajtót nyitotta (Vidovics egy
szempillantás alatt <span class="pagenum"><a name="Page_68" id=
"Page_68">-68-</a></span> meggyőződött róla, hogy jó angol
messzelátója nem csalta meg) – ön meg akar ismerkedni velünk s úgy
találja, hogy a formák fölöslegesek. Én ugyan nem vagyok ebben a
véleményben, de belátom, hogy ami magát a megismerkedést illeti,
ezt úgy se kerülhetjük ki… Ennek előbb vagy utóbb meg kell
történnie. Essünk hát keresztül rajta, bár nekem úgy rémlik, hogy
ön nagyon is siet…</p>
<p>– Kisasszony, én…</p>
<p>– Pardon. Előbb foglaljon helyet. Nem… üljön oda, egészen előre.
Ha meg akar ismerkedni velünk, ne szégyeljen bennünket. Így;
szeretem, hogy szófogadó. Nos, hát ismerkedjünk.</p>
<p>– Esküszöm, kisasszony, hogy a tiszteletlenség eszem ágában se
volt. Mi kisvárosiak…</p>
<p>– Hagyjuk ezt, ezen már túl vagyunk. S nem is vagyok kiváncsi
rá, mekkorát tud hazudni. Térjünk a dologra. Tehát: engem Haller
Lolának hívnak, tizennyolc éves multam… <span class=
"pagenum"><a name="Page_69" id="Page_69">-69-</a></span></p>
<p>– Ha akaratlanul, rá is szolgáltam a haragjára… haragjokra…</p>
<p>– Ah, ön úgy véli, hogy előbb önnek kell bemutatkoznia? Nem, ez
fölösleges. Mi mindent tudunk önről. Legalább: mindent, amit ön
elmondhat. Ön, Vidovics Ferenc úr, a leggazdagabb Vidovics a két
tucat Vidovics közül. Nemsokára főispánja vagy képviselője lesz
Vásáros-Berénynek. Egyelőre csak a szinügyi bizottság elnöke, mert
minden tudományok közül a szinésznőkköz ért a legjobban. Jó táncos,
a lawn-tennisben elég ügyes, közepes vivó, ellenben úgy lövöldözi a
galambokat, hogy passzió nézni. A földje sok, a búzája csoda,
pezsgőben félelmes ellenfél s ha nagyon sokat iszik, úgy tesz,
mintha alapjában szomoru ember volna. A legmisztikusabb önben, hogy
mindig a szendéknek szokott udvarolni, soha se a naiváknak; az
állam-vizsgálaton egyszer megbukott. De már letette, egészben véve
nem rossz ember, inkább csak rusztikus egy kicsit s van egy
rattlere, amely… vagy <span class="pagenum"><a name="Page_70" id=
"Page_70">-70-</a></span> aki a legműveltebb kutya Szilas
vármegyében, ezt a rattlert <i>Lecocq úr</i>-nak hívják, igen
zseniális állat… Mit mondjak még? Nem, nem találok egyebet; különös
ismertető jelei nincsenek. Nos, ugy-e, ismerem önt Vidovics Ferenc
úr?</p>
<p>– Ha valaha odáig viszem, hogy szükség lesz az életrajzomra,
mindenesetre Sugár Mariskához fogok folyamodni.</p>
<p>– Jól teszi, mert Vitkovszkiné ő nagysága enyhén itéli meg önt.
S ha véletlenül fölpillant ide, bizonyára meglepőnek fogja találni,
hogy önt itt látja…</p>
<p>– Kivált ha észre veszi rajtam, hogy sehogy se vagyok képes
olyan bűnbánatot érezni, amely megfelelne az elkövetett
vakmerőségnek…</p>
<p>– Ó, kérem, hagyja el az efféle izetlenségeket. Talán majd
későbben. Most csak azt akartam tudtára adni, Vidovics úr, hogy ön
téved. A tévedése menthető. Hozzászoktatták, hogy azokkal a szegény
leányokkal, akik a szinpadon ugra-bugrálnak, ne sokat <span class=
"pagenum"><a name="Page_71" id="Page_71">-71-</a></span>
ceremoniázzon. Nos, én közölni kivántam önnel, hogy nekünk semmi
közünk az ön életfölfogásához s hogy mi azoktól, akikkel szóba
állunk, megkövetelünk minden tiszteletet. Önnek igen sok pénze
lehet, Vidovics úr, de mi nem kérünk az ön pénzéből s azért nem is
alkalmazkodunk se önhöz, se máshoz senkihez. Úgy akarunk élni,
ahogy nekünk tetszik, akármilyen szegény szinésznők vagyunk.</p>
<p>Ezeket az éles szavakat halkan mondta, hogy az előadást ne
zavarja s a tompított hang kétszeresen éreztette, milyen ingerült.
De a tekintete most is derült maradt; a szeme nem tudott
haragudni.</p>
<p>Vidovics úgy nézett rá, ahogy vádlotthoz illik, mikor bírája
beszél. S mialatt ezt a világos, derüs, szép szempárt nézte, úgy
tetszett neki, mintha egy virágházba látna be rajta, ahol csupa
vörös és rózsaszinü, haloványkék és topáz-sárga, ismeretlen déli
virág tarkállik.</p>
<p>– Kisasszony, ön igen szigoru… <span class="pagenum"><a name=
"Page_72" id="Page_72">-72-</a></span></p>
<p>– Azt hiszem jobb, ha tisztában vagyunk egymással. De most
maradjon csendben. A Frank jelenete következik s ez engem jobban
mulattat, mint amit ön mondhatna.</p>
<p>– Még csak egy szót. Szeretném jóvá tenni, amit akaratlanul
vétettem. De igaza van, egy kicsit rusztikus vagyok hozzá, hogy
eltaláljam a módját. Azt hiszem, az én helyzetemben kétféleképpen
kérhet engedelmet az ember. Vagy virágot küld… tudja, afféle
szegény, berényi virágot… vagy nem alkalmatlankodik többet, hanem
eltünik s tovább is mély tisztelettel köszön, de nem mer
közeledni…</p>
<p>– Tudja mit, küldjön virágot. Ezt senki sem fogja olyan
különösnek találni, mintha holnaptól fogva megint nem ismerjük
egymást. Úgy veszem észre, hogy ma esti, nem remélt találkozásunk
illő föltünést keltett. Azért szépen megvárja ezt a jelenetet,
aztán lekisér bennünket a foyerba s ott ünnepiesen elbúcsúzik
tőlünk. Addig is, ha már meg kell lennie, hadd mutassam be a
testvéremnek. <span class="pagenum"><a name="Page_73" id=
"Page_73">-73-</a></span></p>
<p>S odafordulva a másik leány felé, aki csak ebben a pillanatban
vette el messzelátóját a szeme elől, így folytatta:</p>
<p>– Ez az úr azt hiszi, hogy az ő társalgása érdekesebb, mint a
Strauss zenéje. Kérlek, győződjél meg róla, igaza van-e. Én még meg
akarom nézni ezt a jelenetet.</p>
<p>Vidovics fölkelt a helyéről, nagy reverenciával üdvözölte a
másik kisasszonyt s megérintette a feléje nyujtott puha kezecskét.
A lecke alatt csak Lolát látta; a homályosságban bujkáló arcot csak
most pillantotta meg közvetetlen közelből.</p>
<p>A másik kisasszony barátságosan mosolygott s helyet mutatott
neki maga mellett, a vörös bársony padon. Tekintetök találkozott s
Vidovics meglepetésében, egy pillanatig nem tudta, álmodik-e vagy
hallucinál.</p>
<p>Úgy tetszett neki, mintha, valaha régen, már látta volna ezt az
arcot, s igen drámai körülmények között. Egy sötét éjjel, valami
nagy vízen, talán a tengeren… a részletekre nem emlékezett. De úgy
rémlett neki, <span class="pagenum"><a name="Page_74" id=
"Page_74">-74-</a></span> mintha akkor mozdulatlanul feküdt volna
előtte ugyanez a kedves kis teremtés… s az arca csupa víz volt… a
könnyektől-e, vagy a köröskörül csapkodó hullámoktól?…</p>
<p>Aztán eszébe jutott, hogy ez ostobaság; talán álmodta valamikor
az egészet.</p>
<p>Hogy láthatta volna valaha régen?! Hiszen tegnap még gyermek
lehetett!… S mintha most, előtte virágzott volna ki, ebben az édes
mosolygásban, mely bimbóhasadásra emlékeztetett!…</p>
<p>– Talán neheztelni fog ránk, – szólt, s Vidovicsnak ismét úgy
tetszett, mintha öröktől fogva ismerte volna ezt a hangot, – de
Lola nem gondolta azt úgy, ahogy mondta. Lola csak pöröl. Ha egy
kicsit megismeri, majd látni fogja, milyen jó leány. Majdnem
egykoruak vagyunk, de azért ő az én kis anyám. Én lusta vagyok s
szeretem, ha kényeztetnek; ő babuskál. Mondja, mért néz úgy
rám?</p>
<p>A kérdésében nem lehetett egyéb, csak: gyermekes kiváncsiság.
<span class="pagenum"><a name="Page_75" id=
"Page_75">-75-</a></span></p>
<p>– Arra gondolok, hogy a legjobb gukker is megcsalja az embert. A
második fölvonás alatt a földszinten ültem s azt hittem, hogy ha
egy-egy pillanatra is, de jól látom az arcát. S csakugyan láttam a
vonásait, a haját, a szemét, a száját. És most mégis más.</p>
<p>– Így tetszem önnek jobban? Vagy messziről szebbnek látszom?</p>
<p>Ezeket a szinte meztelenül kacér szavakat úgy mondta, mint egy
gyermek, aki csupa kiváncsiság s aki még nem törődik vele, hogy mit
gondolnak róla.</p>
<p>Vidovics komolyan felelt:</p>
<p>– Így tetszik jobban.</p>
<p>– Örülök rajta. Szeretnék szép, nagyon szép lenni; olyan szép,
mint Lola. Lássa, azt mondják, hogy nagyon hasonlítunk, sokan össze
is tévesztenek, s én úgy találom, hogy Lola százszor szebb, mint
én. Van, aki csak a szalagjainkról ismer ránk s engem elkeserít,
hogy miért nem lettem igazán éppen olyan, mint ő. Olyan szép,
<span class="pagenum"><a name="Page_76" id=
"Page_76">-76-</a></span> olyan okos, olyan jó, olyan ügyes, olyan
tanulékony. Eljön majd, ha Lola föllép?</p>
<p>S tovább fecsegett Loláról, Lola szerepeiről, Lola nagy
sikeréről a konzervatóriumban…</p>
<p>– Úgy beszél, mint egy kis gyerek, – szólt magában Vidovics, –
mint egy szófogadó, jó kis baba és mégis…</p>
<p>Alig hallgatott oda, csak nézte a sötét zafir csillogását. S
ahogy tekintete belefelejtkezett a mosolygó szép szembe, egyszerre
azt a megdöbbenést érezte, mely akkor fogja el az ideges embert, ha
a hajó lámpájának világánál sokáig néz bele a sötéten csillogó,
mély, szédítően mély vízbe.</p>
<p>– Menjünk, – szólt Lola.</p>
<p>A másik kisasszony engedelmesen ugrott föl s mialatt Vidovics
bepólyálta a kabátkájába, odafordult a testvéréhez:</p>
<p>– Lenn várjuk meg a nénit?</p>
<p>– Ők is készülődnek már; mire leérünk, már a foyerben találjuk
őket.</p>
<p>– Ahogy akarod. <span class="pagenum"><a name="Page_77" id=
"Page_77">-77-</a></span></p>
<p>Azt jelentette ez, hogy ő még maradt volna?</p>
<p>Vidovics álmélkodva vette észre, hogy még akkor is ez a kérdés
foglalkoztatta, mikor már az első emeleten jártak.</p>
<p>Mialatt lementek, Lola megkérdezte tőle:</p>
<p>– Mit gondol, lesz közönsége az operai előadásoknak? Ha az
operette-estéken is csak ilyen kevesen vannak a szinházban, mi
alighanem üres ház előtt fogunk énekelni.</p>
<p>Vidovics bizonygatta, hogy ez lehetetlen s elmagyarázta, miért
nem volt nagyobb közönsége a már Berényben is elcsépelt
<i>Bőregér</i>-nek. Kissé szórakozottan fejtegette a helyi
viszonyokat s a másik kisasszonyra nézegetve, így tünődött
magában:</p>
<p>– Mily kár, hogy az ének és a mimika ezeket az ajkakat is ki
fogja vetkőztetni a formájukból! Ezt a szájat nem azért teremtette
az Isten, hogy énekelgessen, hanem egyes-egyedül azért, hogy
csókoljon.</p>
<p>A másik kisasszony mindannyiszor visszanézett <span class=
"pagenum"><a name="Page_78" id="Page_78">-78-</a></span> rá,
nyájasan, szívesen, mintha már régi ismerősök volnának.</p>
<p>Odalenn Lola megszólított egy szolgát, hogy hívják ki a nénjét s
mialatt egy szempillantásra magukra maradtak, Vidovics hirtelen
közelebb hajolt a szemébe mosolygó archoz s halkan, vakmerő
bizalmassággal megkérdezte tőle:</p>
<p>– Hogy hívják magát? Maga édes-kedves!</p>
<p>A leány nem haragudott meg; meleg tekintettel felelt a meleg
tekintetre s így szólt:</p>
<p>– Az én nevem Mira.</p>
<p>Akárcsak azt mondta volna:</p>
<p>– Tetszik neked ez a név? Ha igen, tedd el a szívedbe. Neked
adom.</p>
<p>Lola visszatért.</p>
<p>– Mindjárt itt lesznek s mi ezennel elbúcsuzunk öntől, Vidovics
úr.</p>
<p>– Remélhetem, hogy megbocsátotta a tolakodásomat?</p>
<p>(A másikat nem kérdezte.) <span class="pagenum"><a name=
"Page_79" id="Page_79">-79-</a></span></p>
<p>– Számítok rá, hogy jóvá teszi a hibáját, s ezentúl gyöngédebb
lesz. Jóéjt!</p>
<p>– Jóéjt, kisasszony!</p>
<p>Kezet fogott velök, egy tekintetet váltott Mirával s nagy
tisztelettel köszöntötte őket. Aztán látva, hogy a nézőtér ajtaja
kinyílik, elmenekült Sugár Mariska feddő szavai elől.</p>
<p>– Lám, lám, – szólt magában, mialatt átsétált a
<i>Metropole</i>-szállóba, – nem is olyan vadak, mint a galéria
képzeli!…</p>
<p>De egész este nem ment ki a fejéből ez a jelentéktelen kaland s
bár korán tért haza, csak hajnaltájban tudott elaludni.</p>
<p>– Mintha sohase lett volna olyan idő, amikor nem ismertem!… –
szólt magában.</p>
<p>Reggel felköltötte a legénye.</p>
<p>– Mit akarsz?</p>
<p>– A nagyságos úr azt parancsolta, hogy költsem föl s fogassak
be, mivel Szent-Jánosra megy.</p>
<p>– Igazad van, majdnem megfelejtkeztem róla. Menjünk hát
Szent-Jánosra.</p>
<hr class="chap" />
<p><span class="pagenum"><a name="Page_80" id=
"Page_80">-80-</a></span></p>
<h2>III.</h2>
<p class="center"><i>Haller Lola – T. c. Haller Xavér Ferenc
úrnak</i></p>
<p class="right"><i>Budapesten,</i></p>
<p class="right"><i>Gyár-utca 117. szám,<br />
III. em., 98. ajtó.</i></p>
<p>Kedves Atyám!</p>
<p>Már háromszor is figyelmeztettem Mirát, hogy teljesítse, amit
Kedves Atyám a lelkére kötött s legalább pár sort írjon, hogy:
szerencsésen megérkeztünk, kezét csókoljuk, de ez a leány, mióta
megérkeztünk, folyton alszik; az igaz, hogy a vasúton is aludt, ki
se pillantott az ablakon; soha se láttam ilyen leányt, aki minden
iránt közömbös.</p>
<p>Persze, erőtetni nem akartam, mert első nap én is fáradt voltam;
a vonat nagyon összerázott bennünket. Másnap azt találta
<span class="pagenum"><a name="Page_81" id=
"Page_81">-81-</a></span> ki, hogy a füst rettenetesen csípi a
szemét, ami különben igaz lehetett, mert a fogadóban kellett
vacsorálnunk s az alacsony teremben olyan sok volt a commis
voyageur, hogy akár csak gőzben ültünk volna. Mira rosszul is lett
a hőségtől s Fröhlich nénit, aki egy kicsit messzebb ült, valóságos
köd takarta el előlem, mint a tündéreket a <i>Szentivánéji
álom</i>-ban. Őszintén szólva megbántam, hogy nem a
<i>Metropole</i>-ba mentünk, de a szinészek azt mondták, hogy a
<i>Metropole</i> rémdrága; végre is két napot kiáll az ember
akárhogy.</p>
<p>Ma pedig a szinházban voltunk s mikor onnan haza jöttünk, Mira
egy szót se szólt, csak bebujt az ágyába. A téáját is ott itta meg
s csak nézett ránk, mint egy kis macska.</p>
<p>– Nem írsz a papának? – kérdeztem tőle.</p>
<p>– Nem, – felelt angol hidegvérrel s a másik percben már
aludt.</p>
<p>Így tehát, Kedves Atyám, az én levelemmel kell megelégednie, az
elkényeztetett kis majom helyesirási hibái helyett. Olyan
<span class="pagenum"><a name="Page_82" id=
"Page_82">-82-</a></span> édesen alszik, mintha jó dzsinek őriznék
azt a Rheingoldot, mely a hangszálagaiban rejtőzik. Ó, kedves
Atyám, miért is nem juttatott a jó Isten ebből az adományból nekem
is, egy másik porciót?!</p>
<p>Örömmel értesítem Kedves Atyámat, hogy a lakásunk kellemes s
aránylag igen olcsó. Szép, nagy, világos szoba; az ablakok az
utcára néznek. A háziasszonyunk szives, uri nő. Igaz,
korrepetitorunk is van már: a szinház karmestere; azt hiszem, nem
valami nagy muzsikus, a szinészek azt beszélik róla, hogy a
boszniai okkupáció óta soha senki se látta józannak, de azért majd
csak megleszünk vele.</p>
<p>Én szerdán este már énekelek; a <i>Hoffmann meséit</i> adjuk.
Azt hiszem, csak ez az egy operájok van készen; azért Mira, picike
repertoárjával, csak a jövő héten léphet föl először. Képzelheti,
minő lesz az az előadás, amelyre mindössze egy hétig készülnek!
<i>A remete csöngettyüjé</i>-ről van szó. Azt hiszem, jobb volna,
ha már előbb bemutatkozhatnék, <span class="pagenum"><a name=
"Page_83" id="Page_83">-83-</a></span> például <i>Rip</i>-ben; azt
tudják itt is.</p>
<p>Legyen nyugodt, Kedves Atyám, távollétében is szorgalmasan
fogunk tanulni, nem vesztegetünk el egyetlen pillanatot se s ha
Isten segít, nemsokára olyan helyzetben leszünk, hogy
végre-valahára meghálálhatjuk azt a sok jót, amit értünk tett.
Mindig eszünkben van, mily óriás áldozattal járt neveltetésünk s
hogy Kedves Atyám a legszükségesebbet is megvonta magától, hogy
jövőnket biztosítsa.</p>
<p>De megbocsát, Kedves Atyám, hogy ma csak röviden irok; délelőtt
próbáltam, délután tanultunk s már Fröhlich néni is alszik, az idő
éjfélre járhat. Holnap-holnapután már nem engedem el Mirának, hogy
részletesen tudósítsa Kedves Atyámat; én is írni fogok, mihelyt egy
kis szabad időm lesz.</p>
<p>Kezét csókolja</p>
<p class="right">engedelmes leánya,<br />
<i>Lola.</i> <span class="pagenum"><a name="Page_84" id=
"Page_84">-84-</a></span></p>
<p class="center"><i>Haller Xavér Ferenc – Haller Lola úrhölgy
őnagyságának</i></p>
<p class="right"><i>Vásáros-Berény.</i></p>
<p class="right"><i>A szinháznál.</i></p>
<p>Kedves leányom,</p>
<p>a leveledet megkaptam, köszönöm. Ha fölléptél, írj, kérlek,
megint; hogyan fogadtak, meg voltál-e elégedve magaddal, küldj egy
pár ujságot is. S írj különösen Miráról, nagyon féltem az
egészségét. Mit csinál a kis haszontalan?</p>
<p>Én még a jövő héten se mehetek le hozzátok; a husvéti szent
ünnepek előtt aligha látlak benneteket. Két énekkarral kell
bajlódnom minden nap; leckém is több van, mint a mult
hónapokban.</p>
<p>Nem irtál arról, milyen a város, milyen a közönség, hogyan
töltitek a napot, kik azok, akikkel nem kerülhetitek el az
érintkezést. Ne feledjétek a tanácsomat: lehetőleg huzódjatok
vissza a fölösleges ismeretségektől; az efféle órákat rabol el a
tanulási időtökből, s a reklám meg a baráti tapsok <span class=
"pagenum"><a name="Page_85" id="Page_85">-85-</a></span> sohase
érnek annyit, mint amennyibe a megszerzésök kerül.</p>
<p>Te okos leány vagy s meg tudod érteni, hogy nektek másképpen
kell élnetek, mint a többi tizenhét-tizennyolc éves leánynak,
akiknek egyetlen menedéke: a reménybeli férj. Nektek semmiféle
szórakozás kedvéért nem szabad megfelejtkeznetek arról, hogy ezek
az ernyedetlen munka napjai. Nem énnekem, hanem a tehetségteknek
tartoztok vele, hogy egy-két évig megvonjátok magatoktól még a
gyermeki örömeket is, melyek korotoknak kiváltságai.</p>
<p>Gondoljatok arra, hogy két-három év és célnál vagytok. Akkor
aztán tietek az élet, dicsőség, vagyon, amit akartok. Ki ne
fáradjatok fél-uton; oda ne adjátok gyerekségekért a jövőtöket, azt
a fényes jövőt, melyet elérnetek csak tőletek függ!</p>
<p>Isten veled, édes lányom. Írj Miráról, s írjon ő is, a kis
álmos. Ölel mind a kettőtöket</p>
<p class="right">szerető atyátok<br />
<i>Haller Xav. Ferenc.</i> <span class="pagenum"><a name="Page_86"
id="Page_86">-86-</a></span></p>
<p class="center"><i>Haller Mira – T. c. Haller Xavér Ferenc
úrnak</i></p>
<p class="right"><i>Budapest,</i></p>
<p class="right"><i>Gyár-utca 117.</i></p>
<p>Kedves apuskám!</p>
<p>Lola tegnap föllépett! Óriás siker, nyolc-tíz kihivás minden
fölvonás után, bokréták, nagyon sok bokréta.</p>
<p>Én is kaptam egyet, pedig még senki se hallotta a hangomat. Az
én bokrétám Pesten készült; Lola is kapott ilyet.</p>
<p>Az egészségem jó, csak fáradt vagyok egy kicsit, mert tulságosan
sokat tanulunk. De Lola nem hagy békét.</p>
<p>A fiatalság bankettet akart rendezni Lola tiszteletére, de nem
mentünk el. Megbosszulták magukat s éjjeli zenét adtak Lolának; az
itt nagy divat. Két óra tájban jöttek a muzsikájokkal s még
Fröhlich nénit is felköltötték. A zene azzal biztatott bennünket,
hogy a fiatal urak Lola képével alszanak el, de eszük ágában se
volt elaludni. Csak hajnal felé szabadultunk meg tőlük.
<span class="pagenum"><a name="Page_87" id=
"Page_87">-87-</a></span></p>
<p>Képzelheti, apuskám, mennyire össze volt törve a mai próbán
szegény Friquet Rózsi. De Berényben nem lehet másképpen.</p>
<p>Pá, apuskám, kezét csókolja</p>
<p class="right">jó kis leánya:<br />
<i>Mira.</i></p>
<p class="center"><i>Haller Lola – Haller Xavér Ferenc
urnak</i></p>
<p class="right"><i>Budapesten,</i></p>
<p class="right"><i>Gyár-utca 117. sz.</i></p>
<p>Kedves Atyám!</p>
<p>Ne tessék megijedni, ha azzal kezdem, hogy párbaj volt miattunk.
(Mira miatt, vagy miattam? – magam se tudom. Annyi bizonyos, hogy
én Mirát gyanusítom s éppen azért írom meg a dolgot, mert kérni
akarok Kedves Atyámtól valamit.)</p>
<p>Nem lett ebből a párbajból semmi nagyobb veszedelem. Egy
Vidovics nevü úr, aki meglehetősen erőszakoskodó és kellemetlen
fráter, megvágott egy huszártisztet, valami Cipriáni bárót. A báró
aznap este fölkötött karral jelent meg a szinházban, éjjel a két
<span class="pagenum"><a name="Page_88" id=
"Page_88">-88-</a></span> ellenfél megint együtt mulatott: ez az
egész história.</p>
<p>Úgy beszélik, a cigányon különböztek össze, akkor, mikor az
éjjeli zene szerencséjében részesültem; a báró ki akarta vinni a
cigányt valahová, egy szomszédos pusztára, a másik nem engedte…
szóval valami izetlenkedés volt a párbaj oka. De nem ez a nevezetes
a dologban.</p>
<p>Képzelje, Mirának roppantul hízeleg ez az izetlen história.</p>
<p>Azt fogja mondani, Kedves Atyám, hogy az lehetetlen. Igazán, nem
akarja elhinni az ember. És tessék.</p>
<p>Akkor este, mikor az egész város csak a párbajról beszélt, nagy
vitatkozásom volt a háziasszonyunkkal. Engem, természetesen,
rendkivül fölingerelt, hogy ezek a ripőkök így kompromittálnak
bennünket; a háziasszonyunk, mint jó berényi honleány, védelmezni
kezdte a tolakodó urfit, hogy nem kell azt olyan komolyan fogni
föl; az már itt így szokás. A szinésznők éjjeli zenét <span class=
"pagenum"><a name="Page_89" id="Page_89">-89-</a></span> kapnak,
mert szinésznők s a fiatalok meg-megverekednek néha, mert fiatalok.
Enélkül Berény unalmas, szürke volna; enélkül nem volna érdemes
élni; enélkül az asszonyok és leányok rá se néznének a fiatal
urakra. És hogy ez a fiatalember nem is olyan kellemetlen fickó;
jónevelésü, illedelmes, néha szeretetreméltó is.</p>
<p>Azt feleltem neki, hogy semmi közöm a fiatal urak fiatalságához
és semmi közöm a berényi <i>don’t</i>-hoz. Nekik se legyen közük
hozzám; megkövetelem, hogy hagyjanak békében. Azzal, hogy a
szinházban megfizetik helyeiket, nem váltanak jogot arra, hogy
engem, otthon, molesztáljanak. És így tovább.</p>
<p>Mira szokása szerint nagyokat hallgatott. Hol egyikünkre, hol
másikunkra figyelt s folyton mosolygott. Engem boszantott ez a
mosolygás.</p>
<p>Azért mikor a háziasszonyunk kiment, megkérdeztem tőle:</p>
<p>– Neked tán tetszik ez a história? <span class=
"pagenum"><a name="Page_90" id="Page_90">-90-</a></span></p>
<p>– Tetszik hát! – felelt.</p>
<p>És nevetett a szemtelen.</p>
<p>– Eh, veled nem lehet beszélni!…</p>
<p>Később pedig, az éjjeli sötétségben, mikor azt hittem, hogy már
alszik, egyszerre megszólalt:</p>
<p>– Különben nem tudom, mit tartozik rád ez az egész eset? Nem
bántott téged senki.</p>
<p>Elbámultam ezen az impertinencián.</p>
<p>– Te talán azt hiszed, hogy miattad történt a nagyhírü lovagias
mérkőzés? – kérdeztem gyanakodva.</p>
<p>– Igen, azt hiszem, hogy miattam történt, – felelt
határozottan.</p>
<p>Nem tudtam kiérezni a hangjából, tréfál-e, vagy komolyan beszél?
De mintha elgondolkozva s kevélyen mondta volna ezt a pár szót.</p>
<p>Attól tartottam, hogy Fröhlich néni még ébren van s nem
firtattam tovább a dolgot. Számítottam rá, hogy ha majd magunkra
leszünk, közlékenyebb lesz; úgy történt, ahogy gondoltam.
<span class="pagenum"><a name="Page_91" id=
"Page_91">-91-</a></span></p>
<p>Másnap, minden ápropos nélkül, egyszerre azzal állott elő:</p>
<p>– A nőegyesület báljára mégis csak el kellene mennünk.</p>
<p>– Ugyan miért, ha szabad kérdeznem?</p>
<p>– Táncolni akarok! – felelte.</p>
<p>– Még ráérsz táncolni. Különben oda meg se hínak bennünket.</p>
<p>– Azt bízd rám, – szólt olyan hangon, mintha titkai
volnának.</p>
<p>De ez még nem minden.</p>
<p>Mit mondjak? Ez a csitri határozottan kacérkodni kezd. Igazán
jó, hogy mindig vele vagyok, mert még bolondokat találna mondani a
gavallérunknak.</p>
<p>Ez a parlagi gentleman, magyarán szólva, tűrhetetlen. Sehogy sem
tudom lerázni a nyakunkról, pedig gondolhatja, Kedves Atyám, hogy
nem vagyok valami gyöngéd vele szemben. A szép szót nem akarja
megérteni, a gorombaságra vígan szalutál. S el kell szenvednem,
hogy a szinháztól hazáig folyton a sarkunkban legyen. <span class=
"pagenum"><a name="Page_92" id="Page_92">-92-</a></span></p>
<p>De ebbe itt bele kell nyugodni. Berényben a szinésznők akkora
kisérettel járnak az utcán, amilyennel a gerolsteini nagyhercegnő.
Némelyik az egész tisztikart magával hordja; csak éppen, hogy a
katonabanda nem megy utánok. Ha akarjuk, ha nem, nekünk is kijut
ebből a díszőrségből.</p>
<p>Ez bosszantó, de Mira a mi gárdánkkal meg van elégedve. A gárda
Cipriáni báróból, Vidovics úrból, egy rattlerből és egy tábori
kutyából áll. Nekem ez a tábori kutya tetszik a legjobban az egész
társaságban. Nagyon okos állat, sokkal okosabb, mint a gazdája. Úgy
fogja el a legyet, hogy öröm nézni. Cipriani báró sohase unja el
ezt a sportot; egész nap a kutyáját produkálja. Szép mulatság,
ugy-e? Nos, ez a mi főszórakozásunk Vásáros-Berényben.</p>
<p>Képzelheti, Kedves Atyám, hogy Cipriani báróhoz képest még
Vidovics úr is elmés embernek tünik föl. És Mira túlságos hálával
honorálja ezt a csekély különbséget. Olyan fölöslegesen sokat
foglalkozik vele, <span class="pagenum"><a name="Page_93" id=
"Page_93">-93-</a></span> hogy tegnap már kénytelen voltam
prédikációt tartani neki.</p>
<p>– Elment az eszed? – kérdeztem.</p>
<p>– Mit akarsz? – szólt szenteskedő, álnok pillantással, – ő a
szinügyi bizottság elnöke!</p>
<p>Nos, nekem egy csöppet se tetszik ez a dolog. Eszem ágába sincs
az a gyanusítás, hogy Mira komolyan veszi Vidovics urat, de az
bizonyos, hogy nem tér ki a tolakodó udvarlás elől olyan
határozottan, ahogy szeretném. Félórákig eldiskurál vele; kibeszél
hozzá az utcára, szóval ostobáskodik.</p>
<p>Félek, hogy el fogja hanyagolni a tanulni valóját: amúgy se
valami kitünő tanuló. Egy szép nap föl fog lépni, félig-meddig
elkészülten, szórakozott fővel; belesül a szerepébe és fiaskót
csinál.</p>
<p>Azért jó volna, ha Kedves Atyám néhány komoly szóval
figyelmeztetné arra, amit a lelkünkre kötött. Rám nem hallgat.</p>
<p>Egy pár nap mulva a <i>Remete</i> csöngetni fog s Mira még ma
sem tudja tisztességesen Friquet Rózsit. A belépőt meg a harmadik
<span class="pagenum"><a name="Page_94" id=
"Page_94">-94-</a></span> fölvonásbeli nagy áriát úgy énekli, mint
talán soha senki, de a szerelmi kettősbe bele fog sülni. A mai
próbán igazán csak próbálgatta: vajjon eltalál-e belőle egyetmást?
Szerettem volna rákiáltani: „Igen, valahogy ilyenformán van!…“</p>
<p>Képzeljen el, Kedves Atyám, egy Sylvaint, aki a hatvanas évek
végén Bukarestben hagyta a hangját, egy karmestert, aki soha sincs
magánál, egy Friquet Rózsit, aki bujócskát játszik a karmesterrel,
– hol az egyik keresi a másikat, hol a másik az egyiket, – hozzá a
berényi előkelőséget, amint a páholyban pezsgőt iszik – mert
Friquet Rózsi is Hekuba nekik – s aztán kérdem: vajjon ilyen
körülmények között hódította-e meg a világot: Grisi és
Catalani?</p>
<p>Isten önnel, Kedves Atyám, kezét csókolja</p>
<p class="right">engedelmes leánya<br />
<i>Lola.</i> <span class="pagenum"><a name="Page_95" id=
"Page_95">-95-</a></span></p>
<p class="center"><i>Haller Xavér Ferenc – Haller Lola úrhölgy
őnagyságának</i></p>
<p class="right"><i>Vásáros-Berény.</i></p>
<p class="right"><i>A szinháznál.</i></p>
<p>Kedves leányom!</p>
<p>Sikereidnek nagyon örülök, ámbár nem tudom, van-e Berény
városában a közönségnek olyan műértő töredéke is, mely tehetségedet
és énektudásodat a maga teljes mértékében méltányolhatná.</p>
<p>De mit firkálsz nekem nem tudom miféle Vidovics úrról s nem
tudom miféle Cipriáni báróról?!… Miért foglalkozol ennyit
apró-cseprő dolgaikkal, kutyáikkal és párbajaikkal?!… Úgy látom, a
jó Róza nem elég egészséges arra, hogy a szinházba is elkisérhessen
benneteket. Ez a baj.</p>
<p>Különben írtam a jó Rózának, hogy beszéljen Mirával; remélem, ki
fog derülni, hogy a kicsike nem olyan gondatlan, mint mondod. Ha
lustálkodik a kis semmirekellő, kiálts rá. Szeretnék nálatok lenni,
amikor <span class="pagenum"><a name="Page_96" id=
"Page_96">-96-</a></span> Friquet Rózsit énekli, de mint már
közöltem veled, a husvéti szent ünnepekig aligha szabadulhatok.
Mindennap több a dolgom. Most ráadásul, egy oratóriumon
munkálkodom.</p>
<p>Egyébként a sakk-versenyben is részt akarok venni s ez épp a
jövő héten kezdődik.</p>
<p>Ne feledjétek, hogy a munkátlanság a legnagyobb tehetséget is
megőrli s gondoljatok szerető atyátokra, akinek soha sincs egy
szabad perce, mert folyton-folyvást jövőtökért fárad.</p>
<p>Isten veletek, édes leányom! Ölel szerető atyátok</p>
<p class="right"><i>Haller X. Ferenc.</i></p>
<p>U. i. Ne hagyjátok nyitva az ablakot; akkor nem néz ki
rajta.</p>
<p class="right"><i>H. X. F.</i></p>
<hr class="chap" />
<p><span class="pagenum"><a name="Page_97" id=
"Page_97">-97-</a></span></p>
<h2>IV.</h2>
<p>Vagy tíz nappal azután, hogy a San-Remoba készülő Vidovics Feri
összes ismerőseitől elbúcsuzott s szándéka komolyságának jeléül
addig nézegette a vasuti menetrendet, míg végre dühbe gurult s
bosszuságában minden igaz ok nélkül megsértette Cipriani bárót: az
előbb nevezett fiatal magánzó s az utóbb nevezett huszártiszt
nyugodtan üldögéltek egymás mellett a Metropole-kávéház egyik utcai
ablakánál.</p>
<p>Délelőtt tizenegy óra lehetett. A napfényes piactérre akkortájt
érkezett meg délfelől a tavasz első langy fuvalma; s a kávéházat
éppen söpörni kezdték. Hanem azért a daliák nem mozdultak a
posztjukról. Nem sokat társalogtak ugyan, mert egy <span class=
"pagenum"><a name="Page_98" id="Page_98">-98-</a></span> félóra óta
csak hébe-hóba szólalt meg az egyik vagy a másik; de úgy látszik,
így annál jobban mulattak. Vidovics az ablakon át a járókelőket
nézte; a katona a kutyáját oktatta. A párbaj óta elválhatatlanok
voltak, mintha a vágás, melyet a báró kapott, a bérmálás erejével
szilárdította volna meg hétéves barátságukat. S ezt az avatottak
igen természetesnek találták. Mert ha egy huszártiszt elköveti azt
a menthetetlen ügyetlenséget, hogy egy bárányoknak való, égi
szelidségü párbajban sebet kap anélkül, hogy ő viszont hachée-vá
aprítaná össze az ellenfelét: a legokosabb, amit tehet, az, hogy
gráciával viseli a következéseket s jó képet vág a rossz
játékhoz.</p>
<p>És bár Cipriáni száz mentséget is tudott rá, hogy tulajdonképpen
miért nem szabdalta össze szeretett cimboráját, a rideg valóság az
volt, hogy a katona megsebesült, a civil pedig ép bőrrel menekült
az élet-halál-harcból.</p>
<p>– Tudod – magyarázta Vidovicsnak <span class="pagenum"><a name=
"Page_99" id="Page_99">-99-</a></span> sok szeretettel – mikor a
reuma bele áll a karomba, használhatatlan fickó vagyok, arra se
érdemes, hogy pofon vágjanak. Aztán meg, nem tudom hogy
történhetett: részeg voltam, rettenetesen részeg s nem tudtam, hogy
a két Vidovics közül, akit magam előtt látok, melyik az igazi s
melyik a fantóm. És véletlenül mindig a másik kapta meg a
vágást.</p>
<p>Vidovics készségesen méltányolta ezeket a kitünő okokat, a többi
kilencvennyolccal egyetemben s lojálisan elismerte, hogy óriás
szerencséje volt. De ez a nagy lovagiasság csak betetőzte a
Cipriani malheurjét; enyhíteni nem enyhített rajta. Mert bizonyára
sokkal jobb lett volna, ha ellenfele vitatkozik vele; mikor a
párbaj szerencsétlen, de legalább vitás, már az is valami.</p>
<p>Még súlyosabbá tette a vereségét, hogy akkor is ő huzta a
rövidebbet, amikor összetűztek. Nemcsak, hogy megvágták, de
ártatlan embert vágtak meg benne. Az összekoccanás alkalmával olyan
ügyetlenül <span class="pagenum"><a name="Page_100" id=
"Page_100">-100-</a></span> viselkedett, hogy akárkit lehetett
hibáztatni az esetért, csak éppen őt nem. Vidovicsnak még azt az
elégtételt is megadta a sors, hogy az összes jelenlevők szerint ő
volt a hibás.</p>
<p>Ez a nevezetes jelenet ugyanis egy kicsit másképpen zajlott le,
mint a hogy Lolának elmondták. A párbajra nem a cigány
szolgáltatott okot.</p>
<p>Jóval az éjjeli zene után, a virradat órájában történt. Azoknál
a pezsgős üvegeknél tartottak, amelyeket már senki se számlál, még
a fizető pincér se. (De ne tessék félteni őt, ha koronkint a
pillanat intuiciójára bízza, hogy mennyit számítson föl; a fizető
pincérek őrző angyala mindig éberebb, mint a részegeké.)</p>
<p>Az asztalnál ülők közül ketten már szenderegtek; Vidovics is
mintha másfelé gondolt volna. Cipriánit ellenben kissé lármássá
tette a bor; folyton ő beszélt.</p>
<p>Éppen azt fejtegette, hogy mi módon s nevezetesen minő
szerényebb összegekkel <span class="pagenum"><a name="Page_101" id=
"Page_101">-101-</a></span> lehetne megközelíteni a két
Haller-leányt, midőn Vidovics egyszerre, érthetetlenül fölpattant s
minden igaz ok nélkül belekötött a becsípett emberbe.</p>
<p>– Milyen malheur-öm van nekem! – szólt s nagyot vágott az
asztalra. – Az este másfélóra hosszat betűzöm a vasuti menetrendet
s annyit sem tudok kisütni belőle, hogy miképpen lehet eljutni
innen Árokszállásig, most pedig, a mikor mulatni akarok,
másfélóráig kell hallgatnom ezt a szamarat, aki még butább, mint a
menetrend!</p>
<p>– Mi ütött beléd? Elment az eszed? – szólt Cipriani elbámulva. –
Beszélj velem tisztességesen, vagy ha részeg vagy, eredj haza.</p>
<p>A többiek is rajta voltak, hogy elejét vegyék a komolyabb
összekülönbözésnek.</p>
<p>– Mi bajod van vele? Örülj rajta, hogy szóval tart bennünket.
Ülj le és ne kötekedjél; ha rosszkedvü vagy, huzasd el a
nótádat.</p>
<p>De hiába csitították s hiába építgettek neki aranyhidat a
tisztes visszavonulásra, nem hagyta abba. <span class=
"pagenum"><a name="Page_102" id="Page_102">-102-</a></span></p>
<p>– Eh, unom már ezt a sok vénasszonyos beszédet!… Ha társalogni
akarsz, eredj a borbélyhoz; engem ne bosszants a fecsegéseddel!</p>
<p>Ez után persze nem maradt egyéb hátra, mint lovagiasan intézni
el a dolgot. Ha az ember beborozott, az még nem ok rá, hogy
belekössön a cimborájába.</p>
<p>– Ugyan mi bőszített föl annyira? – faggatták Vidovicsot a
segédei. – Nem mondott semmi olyat, ami bánthatott. Lányokról volt
szó, vagy más efféléről!…</p>
<p>– Dühös voltam a menetrend miatt – felelt Vidovics – s az jutott
eszembe, hogy milyen szamárság napról-napra halogatni az
utazásomat, csak azért, hogy egész éjjel ezt a locsogást
hallgassam!</p>
<p>A párbaj után azonban belátta a hibáját. Mialatt Ciprianit
varrták, odament hozzá s kezet fogott vele.</p>
<p>– No, vén szamár! – szólt s a hangja most már barátságosan
csengett, – kellett ez neked? Minek ingerelsz, mikor rosszkedvü
vagyok?! <span class="pagenum"><a name="Page_103" id=
"Page_103">-103-</a></span></p>
<p>– Látod, ez már beszéd! – felelt Cipriani meghatva. – Miért nem
mondtad ezt mindjárt?</p>
<p>Vidovicsra nem is haragudott tovább, csak a civilek gyalázatos
szerencséjét átkozta magában. S elhatározta, hogy ha találkoznék,
aki az ő esetéből kifolyólag azt merné állítani, hogy a katonai
iskolákban a vívást rosszul tanítják, ezen az emberen keresztül fog
gázolni. Mindenütt kereste ezt az embert – a vendéglőben koronkint
gyanakodva tekingetett szét, – de az illető nem akart
mutatkozni.</p>
<p>Addig is, míg ilyenformán revanche-ot vehet a polgári
társadalmon, úgy vélte, <i>fair</i> dolog lesz, ha meleg
barátságával tünteti ki legyőzőjét s napról-napra, a híres esetek
egész tömegével bizonyítja be neki, hogy a kitünő vívónak a legtöbb
párbajban nincsen szerencséje.</p>
<p>Mindennap tudott egypár új esetet.</p>
<p>– Nem neked mondom – kezdte reggelenkint, ahogy a kávéházba
megérkezett, – <span class="pagenum"><a name="Page_104" id=
"Page_104">-104-</a></span> mert te fenegyerek vagy, akinek a
hadseregben volna a helye, de hidd el, a párbajt azoknak találták
fel, akik nem tudnak vívni. A kárpitos megvágja az őrnagyot, az
ügyvéd lelövi az erdészt, a commis megsebzi a vívómestert s mindez
huszonnégy óra alatt történt.</p>
<p>– Tegnap? – kérdezte Vidovics csodálkozva, mert Cipriani nem
igen szokott ujságot olvasni.</p>
<p>– Nem, 1839-ben.</p>
<p>– Te, hol tanulsz te ennyit? Egy idő óta olyan művelt vagy, mint
egy csillagásztorony!</p>
<p>– Barátom, van nekem egy könyvem, három kötetben: a
Sport-Kalendárium, 1873-tól 1875-ig. Abban minden megvan.</p>
<p>– Vagy úgy.</p>
<p>A párbeszéd ritkán tartott hosszabb ideig, mert Cipriani nem ért
rá minden éjjel művelődni s Vidovics akkor szerette a barátját, ha
hallgatott.</p>
<p>De azért Cipriani egész délelőtt nem mozdult <span class=
"pagenum"><a name="Page_105" id="Page_105">-105-</a></span> el
Vidovics mellől; szerette, ha együtt látják őket az ablakukban. Ha
Vidovics nagyon sokáig forgatta az ujságokat, vagy az utcán ácsorgó
vásáros parasztokat nézte, Cipriani a kutyáját tanítgatta; ezt a
szórakozást sohase unta meg.</p>
<p>Lassankint Vidovics is bele nyugodott sorsába.</p>
<p>– Ez a bűnhödés, – szólt magában. – Most már azt se mondhatom
neki, hogy untat. Vérrel szerzett rá jogot, hogy bosszantson.</p>
<p>Rendesen csak akkor kerekedtek föl a kávéházból, mikor a
szinházi próba véget ért s a Haller-leányok a szinházból hazafelé
menet elhaladtak a kávéház mellett. Vidovics egyetlen egy ilyen
alkalmat se mulasztott el; mindannyiszor haza kisérte őket. Lola
határozottan kijelentette, hogy otthon nem fogadnak látogatókat, de
az utcán nem tilthatta el tőle. S akarta, nem akarta, tűrnie
kellett az escorte-ot.</p>
<p>A párbaj óta a báró is csatlakozott a menethez. <span class=
"pagenum"><a name="Page_106" id="Page_106">-106-</a></span></p>
<p>A harmadik vagy negyedik ilyen kirándulás után Cipriani egy
délelőtt így szólt Vidovicshoz:</p>
<p>– Te, én azt hiszem, hogy ezek tisztességes leányok!</p>
<p>– No, én is azt hiszem! – felelt Vidovics.</p>
<p>Olyan különös hangon mondta ezt, hogy egyszerre valami halavány
világosság kezdett derengeni a katona fejében. Csak most jött rá,
hogy tulajdonképpen miért is kellett neki megverekednie.</p>
<p>Ez a fölfedezés szinte megvigasztalta. Ha a női nemért
szenvedett megaláztatást, ez változtat a dolgon. Ebben az esetben
illő volt, hogy ő kapjon sebet s talán ösztönszerüleg történt, hogy
nem védte magát elég komolyan.</p>
<p>Készségesen meghajolt a Vidovics jobb értesültsége és tisztább
látása előtt. Bizonyára úgy kell lennie, ahogyan ő mondja.</p>
<p>Csak azon zúgolódott magában:</p>
<p>– De hát mért nem mondta mindjárt?! A pokol tudta, hogy úgy van.
Én nem. <span class="pagenum"><a name="Page_107" id=
"Page_107">-107-</a></span> Persze, a szinésznő sem mind egyforma.
Az egyik szőke, a másik barna. De azt meg kell mondani. Ha
megmondják, akkor mindjárt tudja az ember. Azelőtt… azelőtt nem
kellett kérdezni. Az ember mindjárt tisztában volt vele, hogy ha
szinésznő, hát szinésznő. És rendben volt a dolog. De most nagyon
sokan vannak. Olyan sokan vannak, hogy már adót is fizetnek.
Nemsokára már a cigányok is fizetnek adót. Nekem különben semmi
közöm hozzá. De a pokol tudja, micsoda világ ez, mikor már a
szinésznőket is tisztelni kell!</p>
<p>Cipriáni báró nem igen szeretett gondolkozni, de ha egyszer
nekikészülődött s komolyan hozzá látott az elmélkedéshez: ép,
szolid, egészséges gondolatokkal lepte meg önmagát.</p>
<p class="center">*</p>
<p>A kávéházat kisöpörték; Cipriáni megnézte az óráját.</p>
<p>– Egynegyed tizenkettő, – szólt. – Ejnye, be soká jönnek ma a
lányok! <span class="pagenum"><a name="Page_108" id=
"Page_108">-108-</a></span></p>
<p>– Tudod mit! Ne várd meg őket, – felelt Vidovics.</p>
<p>– Eh, ha eddig vártam, most már veled maradok. De nem gondolod,
hogy elkerültek bennünket?</p>
<p>– Az bizony meglehet.</p>
<p>– Ámbár, ha csak meg nem kerülik a piacot, az ablakon át
bizonyosan észre veszed őket…</p>
<p>– Én is azt hiszem.</p>
<p>– S lehet, hogy még most is tart a próba.</p>
<p>– Alighanem.</p>
<p>– Nem tudod, hogy micsoda darabot próbálnak?</p>
<p>– Dehogy nem. Elmondhatom neked az egész fekete táblát.
Félnyolckor olvasó-próba <i>A csángó szerelmé</i>-ből; ez nem
tartozik ránk. Kilenckor rész-próba <i>A remete
csengetyüjé</i>-ből. Háromnegyed tízkor rész-próba <i>Rip van
Winkle</i>-ből. Féltizenegykor…</p>
<p>– Ne mondd tovább, ebből én úgy sem tudok kiokosodni… De milyen
furcsa ember vagy te, Feri… <span class="pagenum"><a name=
"Page_109" id="Page_109">-109-</a></span></p>
<p>– Mért?</p>
<p>– Ha neked volnék, már régen San-Remoban ülök…</p>
<p>– Mondd, hogy Monte-Carloban. Mert te ott ülnél. Talán már ott
is hagytad volna minden pénzedet.</p>
<p>– Lehet. De ebben nem volna semmi különös. Sokkal különösebb az,
hogy te, akinek csak egyet kell gondolnia, két hét óta egyik napról
a másikra halogatod az utazásodat, pedig itthon nem csinálsz
egyebet, minthogy reggelenkint szóról-szóra megtanulod, mit írtak
ki a szinházban a fekete táblára.</p>
<p>– Olyan buzgalommal küldtök, mintha nektek utaznám el s nem a
magam mulatságára. Különben meg vagyok győződve, hogy az utazók
kilenctized része azért bolyong a világban, mert egy-egy könnyelmü
nyilatkozat következtében, otthon már nem volt maradásuk. Hallod-e,
hogy megnyugtassalak s ne tartsalak tovább is izgatottságban,
ünnepiesen megigérem neked: hogy nem utazom el. <span class=
"pagenum"><a name="Page_110" id="Page_110">-110-</a></span></p>
<p>– No végre, legalább nem vezetsz az orrunknál fogva! De miért
változtattad meg a szándékodat?</p>
<p>– Mert ott ilyenkor már június van. Szóval elkéstem vele.</p>
<p>– Tudod mit gondolok én?</p>
<p>– Csak mondd ki, ha már kigondoltad.</p>
<p>– Neked tetszik ez a két leány.</p>
<p>– Tetszik hát. Neked tán nem tetszik? Ha nem tetszenék, azt
hiszem, nem kisérgetnéd őket.</p>
<p>– Az igaz.</p>
<p>Cipriani mondani akart még valamit, de aztán mást gondolt. Csak
nem fogja megbontani a szépen összevarrott jó egyetértést ilyen
semmiségért! Azért a két lányért éppen elég volt egy csatározás
is.</p>
<p>– Bánom is én! – szólt magában s közelebb hívta a kutyáját.</p>
<p>Vidovics bosszus volt. Most vallotta meg magának először, hogy
az a kis szinészleány tartja itthon, akire már egy órája
<span class="pagenum"><a name="Page_111" id=
"Page_111">-111-</a></span> várakozik s aki azalatt nyugodtan,
közönbösen halad a maga szabályos útján.</p>
<p>Eddig mindig talált valami kitünő ürügyet rá, hogy miért nem
utazik el s azt hitte, hogy csak az unalmát űzi. De most már
kifogyott az ürügyekből s rájött, hogy igenis, vár valamire.
Nemrégen még semmit se kivánt az élettől, de ma várja annak a kis
lánynak a csókját. Miért? Mert szebben nézett rá, mint a többiek?
Elég nyájasak hozzá a többiek is.</p>
<p>Majd eszébe jutott az a mosolygó szempár s így verte ki a
fejéből rossz sejtelmeit:</p>
<p>– Eh, bolond ember az, aki nem hajol le egy ilyen gyönyörü
virágért! A legostobább szerelmi románc többet ér minden okos
dolognál a világon. S van-e szebb szerelem, mint az <i>egy
szezonra</i> szóló szerelem? Egy tavasz s aztán: „Isten hozzád,
édes, Isten hozzád kedves!…“ Lehet, hogy <i>hiába</i>… Az se baj.
Mit vesztettünk vele? Édes játékban töltött napokat. S a napokkal
kár volna fukarkodni; időnk van elég, hála <span class=
"pagenum"><a name="Page_112" id="Page_112">-112-</a></span>
Istennek. És ha nem hiába!… Egy gyönyörü május, igazi csókkal,
igazi öleléssel! Aztán a szél magával viszi a rózsaszirmokat. Egy
nyári éjszakán kisirja magát a mellünkön, a postakocsi csilingel s
megszólal a trombita: „Trara, trara!“… És Isten veled,
szinészlány-szerelem!</p>
<p>Ebben a pillanatban a két kutya fölugrott s őrült vágtatásban
rohant ki az utcára a kávéház nyitott ajtaján át. A rattler kapott
jobb startot, de az ajtóban a nagy tábori eb keresztül ugrott
rajta.</p>
<p>Cipriani fölkelt a székéről s felkötötte a kardját.</p>
<p>– Jönnek a leányok!</p>
<p>Vidovics alig ismerte meg őket: új, tavaszi kalap virított a
fejükön; a keblük és a kezük tele volt ibolyával. Nevetve jöttek;
már észrevették a kutyákat.</p>
<p>A két állat olyan vad rohanásban rontott ki a piactérre, hogy
majdnem feldöntötték azokat, akik mellett tova száguldottak. De
pléhgalléros, tekintélyes kutyák voltak; senki se <span class=
"pagenum"><a name="Page_113" id="Page_113">-113-</a></span> mert
kikezdeni velök. A következő percben már ott ugrándoztak a
kisasszonykák körül.</p>
<p>Lola jó messziről észrevette a követséget s figyelmeztette
Mirát:</p>
<p>– A gavallérjaid hűségesen megvártak bennünket; nézd, hogy
törtetnek előre a postillonok!</p>
<p>– Mondd, hogy: gavallérjaink. Mert csak az egyik az enyém.</p>
<p>– Melyik, ha szabad kérdeznem?</p>
<p>Mira álnok mosolylyal felelt:</p>
<p>– Válassz te; te vagy az öregebb. Én megelégszem azzal is, aki
neked nem kell.</p>
<p>– De zavarba hoználak, hogy ha választanék, ugy-e?</p>
<p>– Az a kérdés, melyiket választanád.</p>
<p>– Ne bolondozzál, Mira. Néha olyanokat mondasz, hogy
megijedek.</p>
<p>– Hát akkor miért faggatsz?! Különben ne vedd komolyan, amit
mondok. Jókedvü vagyok.</p>
<p>– Ha csak ma volnál az! De mintha <span class="pagenum"><a name=
"Page_114" id="Page_114">-114-</a></span> kicseréltek volna! Nem
ismerek rád, amióta itt vagyunk.</p>
<p>– Szeretnéd, ha már másutt volnánk, ugy-e?</p>
<p>– Igen, szeretném.</p>
<p>– Én jól találom itt magamat. Különösen ma.</p>
<p>Nem folytathatták: a leventék már a közelben voltak s
tisztelegtek.</p>
<p>Vidovics észrevette, hogy Mira pirosabb, mint máskor s hogy az
arca csupa ragyogás.</p>
<p>– Valami öröme volt, ugy-e?</p>
<p>– Óh, nagy örömem! Végre valahára szépen énekeltem a próbán. De,
tudja, igazán szépen! Még a zenekarból is megtapsoltak. Az igazgató
pedig örömében virágot hozatott. Nézze ezt a sok ibolyát! Tudja, mi
az, mikor egy vidéki szinigazgató virágot ad egy
szinésznőjének?!…</p>
<p>– Annyi bizonyos, hogy Berényben nem történt ilyesmi Hollósy
Kornélia óta.</p>
<p>– Óh, maga elrontja az örömömet! Mért csúfolódik? Nem örül
velem? <span class="pagenum"><a name="Page_115" id=
"Page_115">-115-</a></span></p>
<p>Nem, nem örült vele. Boszantotta, hogy a leányt ilyen boldoggá
teszi valami, amiben neki semmi része s amit egy cseppet se tud
komolyan venni.</p>
<p>Most jutott eszébe először, hogy lehetnek dolgok, amelyeket ők
ketten másképpen látnak, amelyekre nézve soha, de soha se érthetik
meg egymást…</p>
<p>– Olyan szívvel-lélekkel a szinpadé? – kérdezte Vidovics.</p>
<p>– Istenem, hogyne! Hisz neki akarok élni!</p>
<p>Cipriani, ha reprezentálni akart, annyit csörtette a kardját,
hogy az embernek utóljára azt kellett gondolnia:</p>
<p>– A föld is reng belé, hogy ilyen derék huszárt hord a
hátán!</p>
<p>Ebből az ismerős hangból Vidovics, aki előre galoppozott
Mirával, megnyugvást szerezhetett róla, hogy a második hadtest
kellő távolságban van s hogy Lola nem hallja, amit ő Mirának
mond.</p>
<p>Fölhasználta a kedvező alkalmat s kipakolta a bizalmasságait.
<span class="pagenum"><a name="Page_116" id=
"Page_116">-116-</a></span></p>
<p>– Féltékeny vagyok a szinházra. Bánt a gondolat, hogy maga
tetszeni akar mindenkinek, aki tapsol: nemcsak a füszeresnek és a
borbélynak, akik jegyet váltanak, hanem a szinházi tűzoltónak és a
zártszéknyitogatónő fiának is. Először is azt szeretném, ha csak
nekem akarna tetszeni. És másodszor boszant a gondolat, hogy maga
rá van szorulva az ő tapsaikra, mert enélkül magára nézve az
életnek semmi öröme.</p>
<p>Mira nevetett. Amolyan primadonnanevetés volt ez, amelyet az
utca tulsó felén is meg kellett hallani. És Vidovics így szólt
magában:</p>
<p>– Tudja, hogy a nevetése is zene s szereti hallani ezt a
muzsikát. De azért úgy látszik, komolyan gondolja, amit mond…</p>
<p>Mira tudniillik így felelt neki:</p>
<p>– Furcsa ember maga, Vidovics. Úgy tesz, mintha száz éve ismerne
s mintha én is oly régóta ismerném magát. Mintha öröktől fogva így
volna, ahogy ebben a pillanatban s mintha azt hinné, hogy mindig, a
<span class="pagenum"><a name="Page_117" id=
"Page_117">-117-</a></span> jövő évben, tíz esztendő mulva is így
fogunk sétálgatni: kiséretünkben két vidám kutyával, vígan magunk
is. Bizalmasságokat mond nekem s nem kérdi, hogy érdekelnek-e.
Őszinte, mint egy igazgató s goromba, mintha a férjem volna. Pedig
hat hét mulva Isten hozzád-ot mondunk egymásnak s ha még egyszer
találkozunk valahol, talán meg se ismerjük egymást.</p>
<p>– Megérdemlem a leckét, de az én tolakodó barátságom
természetesebb, mint a maga roppant hűvössége. Istenem, még nincs
egy esztendeje, hogy a szinpadon van s máris milyen ridegen nézi az
embereket! Egy tizenhét esztendős kis lány! Lássa, nekem fáj, hogy
maga a két vidám kutyát, engem, a katonát s az egész Berényt csak
<i>staggione</i>-nak tekinti, staggione-nak, amelyet hat hét mulva
tökéletesen el fog felejteni… Mert nekem ezek a napok nagyon, de
nagyon kedvesek!</p>
<p>– Mit akar? Ez már a negyedik állomásom. Ilyen viharos mult
után, akarva, nem <span class="pagenum"><a name="Page_118" id=
"Page_118">-118-</a></span> akarva, észre kellett vennem, hogy az
emberek mindenütt ugyanazok. Nem érdemes nagyon érdeklődni irántuk;
a másik staggioné-n is megtaláljuk őket más név alatt,
közönségesebb vagy finomabb kiadásban.</p>
<p>– Azt hiszi, hogy engem is meg fog találni még egyszer, más név
alatt, finomabb kiadásban?…</p>
<p>– Meg fogom találni. Lehet, hogy csak közönségesebb kiadásban,
de meg fogom találni.</p>
<p>– Nem sokra becsüli a barátságomat. Pedig mindig kevesebb jó
emberünk van, mint gondoljuk; s már csak azért is érdemes számon
tartani őket.</p>
<p>– Mondja meg: ugyan miért venném komolyan ezt a barátságot?</p>
<p>– Igaza van: mit ér az olyan jóbarát, akitől hat hét mulva
örökre elbúcsúzunk?! Egy cseppet se fogja sajnálni, hogy itt hagyja
ezt a bolond, lármás kis várost?</p>
<p>– Nem tudom mi lesz hat hét mulva. <span class=
"pagenum"><a name="Page_119" id="Page_119">-119-</a></span> De
fogadni merek, hogy maga sem fog túlságosan meggyászolni
bennünket.</p>
<p>– Olyan bizonyos benne? Tudja, én nem szeretek erre az időpontra
gondolni. És nem is várok annyi ideig, hogy ellent mondjak magának.
Nem kell jósolgatnom, hogy mi lesz; már most is szeretném azt
mondani a tünő pillanatnak: „maradj, oly szép vagy!“ Már most is
szüntelen az jár a fejemben, hogy: „O wenn es doch immer so
bliebe!“ És nem tudok megbarátkozni azzal a gondolattal, hogy: nem
lesz mindig így.</p>
<p>– De hisz maga verseket mond nekem! Akkor hát ez szerelmi
vallomás?</p>
<p>– Valami olyanforma.</p>
<p>– Köszönöm. Ez az első sikerem ezen a téren. Kár, hogy nem írta
le s így nem tehetem el az emlékeim közé.</p>
<p>– Mért csúfolódik?</p>
<p>– Mert nem szép, hogy így hazudik, világos nappal, a mikor látom
a mosolygó arcát. És versekben! Nem szégyenli magát? <span class=
"pagenum"><a name="Page_120" id="Page_120">-120-</a></span>
Megérdemelte volna, hogy úgy tegyek, mintha komolyan venném, amit
mondott. De tudom, hogy van egy mentsége: az, hogy hivatalból
udvarol minden szinésznőnek.</p>
<p>– Mintha Lolát hallanám.</p>
<p>– Ezzel csak hízeleg nekem.</p>
<p>Vidovics elhallgatott.</p>
<p>– Tessék, – szólt magában – nem is olyan naiv, mint hittem.
Igazán, nincsenek többé gyermekek!</p>
<p>El akarta hitetni magával, hogy nem volt őszinte. De ahogy
rápillantott Mirára, látta, hogy ez a kisérlet hiábavaló. A rossz
kis gyerek olyan szépen, olyan nagyon szépen nézett rá, mintha egy
kicsit megbánta volna, hogy csúfolódással felelt a Mirza Schaffyból
kölcsönzött sóhajtásra.</p>
<p>– Jézus Mária!</p>
<p>Ez a fölkiáltás Lolától eredt, de nem kellett hátrafordulniok,
hogy megtudják, mi okozta az ijedelmet.</p>
<p>A szűkös Pázmány Péter-utcában haladtak <span class=
"pagenum"><a name="Page_121" id="Page_121">-121-</a></span> s a
kocsiúton, őrületes pace-ben, egy rosszul hajtott bricska
közeledett feléjök. A lovak nyilván részegek lehettek, mert
cikk-cakkosan vágtattak s hol jobb, hol balfelé rángatták a kocsit.
Messziről úgy látszott, mintha a megőrült bricska minden boltajtóba
be akarna rohanni.</p>
<p>Lola attól rémült meg, hogy a kiszámíthatatlanul szeszélyes
járómű nekiront Mirának s a fölkiáltásával vészjelt akart adni,
hogy a gavallérok legyenek készen az eshetőségre.</p>
<p>Élénk sajnálatomra kénytelen vagyok megvallani, hogy hősömnek
nem volt alkalma a hősnő életét megmentenie. A következő
pillanatban az ijedős Lola is meggyőződhetett róla, hogy nincs
semmi komolyabb veszedelem. Mire a kocsi közelükbe ért, a műkedvelő
Phaëtonnak már sikerült a felbőszült állatokat megfékeznie.</p>
<p>A műkedvelő Phaëton, aki tilos-gyors és fölötte szabálytalan
hajtásával ennyire föllázította lovait: Van der Kerkhoven
kisasszony volt. <span class="pagenum"><a name="Page_122" id=
"Page_122">-122-</a></span></p>
<p>A Haller-lányok díszőrsége éppen akkor került a lefülelt bricska
szomszédságába, mikor a hollandus hölgy átadta a gyeplőt a
diszkrétül mosolygó kocsisnak, aki előbb hátul kucorgott. Ahogy
leszállott, észrevette a két ismerőst. A gavallérok köszöntek neki
s Cipriani odament hozzá.</p>
<p>– Még nem hajt tökéletesen, – szólt a báró, – de annál inkább
gratulálok a lélekjelenlétéhez.</p>
<p>Van der Kerkhoven kisasszony egy pillantást vetett a társaságra
s aztán habozás nélkül magához szólította Vidovics urat.</p>
<p>Vidovics bocsánatot kért a szinházi hölgyektől s elbúcsuzott
tőlük. A Haller-lányok tovább siettek. A két kutya velök tartott;
az ő jobb értesültségüket ez a kis intermezzo nem vezethette téves
útra. S utánok rohant Cipriani is, magukra hagyva azokat, akiket
egymásnak szánt a hir.</p>
<p>– Ön nem utazott el, Monsieur Vidovics? – örvendezett Van der
Kerkhoven kisasszony.</p>
<p>– Egy kis baj támadt a gazdaságomban <span class=
"pagenum"><a name="Page_123" id="Page_123">-123-</a></span> –
rögtönözte Vidovics – nem jelentékeny dolog, de ilyenkor semmi sem
pótolhatja a gazda szemét. Nem utazhattam el olyan messzire.</p>
<p>– S még most is elfoglalja ez a kellemetlenség?</p>
<p>– Néha találkozik egy-egy szabad napom. Olyankor bejövök a
városba.</p>
<p>– Akkor hát minket is meglátogathat még egyszer, mielőtt
elhagyom ezt a szép országot.</p>
<p>– Hogyne! Meddig lesz még szerencsénk?</p>
<p>– Ebben a hónapban még nem megyek haza. Egy-két kirándulással
adósom Terka; ezeket nem engedem el neki. Igaz, nem tartana velünk
holnapután a szilas-almási tóhoz? Vagy a városban is van valami
elfoglaltsága? Kik voltak ezek a fiatal hölgyek?</p>
<p>– Óh, szinész-kisasszonyok!</p>
<p>– Gondoltam. Szóval számíthatunk önre?</p>
<p>Egy kicsit bajos volt nem-et mondani. Vidovics úgy tett, mint
aki a fogorvos előtt meg akarja mutatni, hogy férfiasságát egy kis
fájdalom még nem teszi próbára. <span class="pagenum"><a name=
"Page_124" id="Page_124">-124-</a></span></p>
<p>Nem, nem teheti magát nevetségessé amiatt a rossz kis gyerek
miatt.</p>
<p>– Természetesen. Köszönöm, hogy gondolt reám.</p>
<p>– Tehát a viszontlátásra. Holnap ugy-e?</p>
<p>– Holnap.</p>
<p>Elbúcsuztak s Vidovics tovább sétált a Sugár Mariska utcája
felé. Tudta, hogy amazok már hazaértek, de Mira néha egy kis
cerclet tartott az ablaknál s ezt ma Vidovics nem akarta
elmulasztani.</p>
<p>Pedig bátran lemondhatott volna erről az örömről.</p>
<p>Mintha várták volna. Lola ott könyökölt az első ablakban, a
nagyobb tekintély kedvéért Fröhlichnével. Mirát nem látta rögtön,
de a házból kihallatszó zongoraszó elárulta, hogy Sugár Mariskánál
van, ami csak azt jelenthette, hogy nem igen hajlandó holmi
erkélyjelenetekre.</p>
<p>– Hallja, édes Vidovics, – szólt Lola, – ha nagyon kedves akar
lenni, megtehetne nekem egy szívességet. (Még sohasem szólította
<span class="pagenum"><a name="Page_125" id=
"Page_125">-125-</a></span> ilyen nyájasan; már ebből is látszott,
milyen dühös.) Ne hordozza magával a barátját. Külön-külön még csak
meg tudok barátkozni magukkal, de elefántnak ez az úr egy kicsit
unalmas.</p>
<p>– Mit tegyek? Nagyon ragaszkodik hozzám. Mindent legyőz a
szeretet!… mint nem tudom, melyik drámában éneklik.</p>
<p>– Én nem tréfálok. Egyikük vonuljon vissza. Önre bízom, hogy
melyikük legyen az, aki visszavonul.</p>
<p>– Hová lett, szegény?</p>
<p>– Nem akart még egyszer találkozni közös ideáljukkal, a bolygó
hollandi nővel, s kerülő uton tünt el. Azt hiszem, attól tart, hogy
kompromittáltuk a csokoládé-gyár előtt. De, jónapot, menjen ön is
ebédelni.</p>
<p>És Fröhlichnével egyetemben visszahuzódott az ablakból. Az
audienciának vége volt.</p>
<p>– Miket beszélhetett össze-vissza ez a boldogtalan huszár? Három
napig se tudom kibékíteni őket.</p>
<p>Nagyon kedvetlenné tette, hogy Mira nem <span class=
"pagenum"><a name="Page_126" id="Page_126">-126-</a></span> akart
mutatkozni. De megpillantotta jó tündérét, Mariskát s megostromolta
a másik ablakot is.</p>
<p>Mariska egy negyedóráig tartotta szóval. Végre Mira is megjelent
az ablaknál; de nem szólt, csak nagy komolyan hallgatta őket. Ha
Vidovics hozzá intézte a szót, csak igennel vagy nemmel
válaszolt.</p>
<p>A béke-angyal magukra hagyta őket.</p>
<p>– Haragszik? – kérdezte Vidovics.</p>
<p>– Valamit akarok magának mondani. Nézze barátom, ha az ember
házasodni készül, ne udvaroljon másoknak, még
szinész-kisasszonyoknak se. Adieu.</p>
<p>És szépen betette az ablakot.</p>
<hr class="chap" />
<p><span class="pagenum"><a name="Page_127" id=
"Page_127">-127-</a></span></p>
<h2>V.</h2>
<p>Vidovics Feri, akit a <i>Vasgyáros</i>-ra emlékeztető,
büszkeséggel és titkolt szerelemmel teli szinpadi jelenetek egy
csöppet se hatottak meg, ezután a kissé szinészies, hirtelen adieu
után nyugodtan megebédelt, aztán átment a kávéházba s esti hét
óráig tökéletes lelki békében biliárdozott Ciprianival.</p>
<p>A katonának nem volt szerencsés napja. A biliárdban szégyenletes
vereséget szenvedett s közben kegyetlen szemrehányásokat kellett
zsebre vágnia.</p>
<p>– Huszárban még nem láttam ilyen kofát, – kezdte Vidovics. – Mi
jut eszedbe, hogy himen-hireket hordasz szét a városban? Vagy
kedveskedni akartál nekik? S ha még igaz volna! <span class=
"pagenum"><a name="Page_128" id="Page_128">-128-</a></span></p>
<p>– Hagyj nekem békét! – felelt Cipriani, akit Vidovics egy
ötvennyolcas szériessel végképpen elkeserített. – Ki akartalak
menteni, hogy a faképnél hagytad őket.</p>
<p>– No ugyan szépen kimentettél.</p>
<p>– Eh, majd töröm a fejem, hogy mit beszélek szinész-leányoknak.
Mit tartozik rájok az egész história?!</p>
<p>– Ebben igazad van.</p>
<p>S talán elintézték volna az ügyet, de Ciprianit izgatta a dolog.
Egy félórai szótlan küzdelem után önmaga tért vissza az imént
letárgyalt, kinos fejezetre.</p>
<p>– Különben nekem beszélhetsz, amit akarsz. Ennek a sok
hencegésnek az lesz a vége, hogy igenis, bele fogsz harapni a
csokoládéba, ha az öreg Rotterdam is úgy akarja. Egész márciusban
kint laktál Árokszálláson s mikor engem a kövér lánynak bemutattak,
már láttam, hogy a kövér lány ki van készítve.</p>
<p>– Azért úgy vettem észre, ugyancsak ütötted a vasat.
<span class="pagenum"><a name="Page_129" id=
"Page_129">-129-</a></span></p>
<p>– Azt hittem, hogy a lánynak van izlése s hogy az uniformis
mégis csak uniformis, még Amsterdamban is.</p>
<p>– És aztán?</p>
<p>– Kiderült, hogy a lánynak nincs izlése.</p>
<p>– Nagyon gyakorlati, mi?</p>
<p>– A kétszerkettő, parfőnnel leöntve.</p>
<p>– Látod, ezt szépen mondtad.</p>
<p>– Egyszer arról beszéltünk, hogy a tulipán megterem-e
Magyarországon? Azt feleltem neki, hogy a búza jobban fizet. A
búzáról te jutottál eszébe, s megkérdezte tőlem, van-e
jelzálogkölcsön a birtokodon?</p>
<p>– Ez, távolabbról nézve, csakugyan burkolt vallomáshoz hasonlít.
S te már bizonyos vagy benne, hogy Szent-Jánoson, egy-két esztendő
mulva, a merre a szem lát, csak óriási tulipán-táblákat látni.
Árokszállás megtelik <i>mynheer</i>-ekkel, a nőegylet bálja után,
itt, a szeparéban, a leglármásabb urak hollandi nyelven fogják
énekelni, hogy: „nem kell nekem rántotta, csak az, aki rántotta!“,
mi pedig elhuzatjuk <span class="pagenum"><a name="Page_130" id=
"Page_130">-130-</a></span> nekik, hogy: „Hires város az alföldön
Rotterdam!“</p>
<p>– Ne tedd magad előttem. Te ugyanazt akarod, amit én akartam.
Csakhogy te okosabban csinálod a dolgot. Úgy, ahogy a színházban
szokták. Mikor más ember becsületesen leiszsza magát, te az
<i>Ueber Land und Meer</i>-ből szavalsz előtte; s mikor más alszik,
elhiteted vele, hogy gyönyörüen állana neki a bunyevác népviselet.
Egyik nap folyton a sarkában vagy, másnap érzékeny jelenetet
csinálsz neki, aztán ellovagolsz, mint Mazeppa, vagy nem tudom,
hogy hívták azt a lengyel jockeyt… Játszod a megbántottat, a
közömböst, a rejtelmes embert, vagy nem tudom mit. Ma elutazol,
holnap nem utazol el. Érdekessé teszed magad előtte s nyakra-főre
udvarolsz két kis szinész-lánynak, hogy egész Berény beszéljen a
dologról. Bele kötsz a legjobb barátodba, csak azért, hogy
elmondják neki: megverekedett, nem tudom kiért, mindig megverekszik
valami semmiért! Ha esik az <span class="pagenum"><a name=
"Page_131" id="Page_131">-131-</a></span> eső, szalmakalapot téssz
föl, ha fú a szél, fütyölsz és azt mondod, hogy segítesz neki. Okos
ember vagy. Látod, már utánad jött! Azért akart behajtani minden
kapuba, hogy okvetetlenül megtaláljon. Én, én nem ilyen vagyok;
katona vagyok. Huszár-atakk: vagy-vagy. Megostromlom a várat s ha a
roham sikerül, dobpergés mellett vonulok be. Ha nem sikerül:
rükverc, tisztelegj! Katona vagyok.</p>
<p>– Szamár vagy.</p>
<p>– Ugy-e, erre nem tudsz felelni?</p>
<p>– Azt felelem rá, hogy ha akarsz még egy ötvenes partit, nem
bánom.</p>
<p>– Jól van. De <i>for</i>-ok nélkül. Ezt meg fogom nyerni.</p>
<p>– Úgy látszik, tűzbe jöttél. Igaz, még egyet. Ne fecsegj folyton
ezekről a szegény leányokról. Nem vétettek neked azok.</p>
<p>– Bántja őket az ördög. Te használod őket játékszernek. És én
beugrom elefántnak. Nem én mondom; maga Lola mondta. <span class=
"pagenum"><a name="Page_132" id="Page_132">-132-</a></span></p>
<p>– Azt mondta, hogy játékszernek használom őket?</p>
<p>– Nem, hanem hogy még soha sem látott lóháton elefántot. Gyöngéd
célzás.</p>
<p>– Viccnek elég rossz vicc.</p>
<p>– Én is azt hiszem.</p>
<p>– Szóval, nem kellene annyit társalognod. Egy katona mindig
veszít, ha sokat beszél. És te hirekkel látod el a szinésznőket.
Hogy katona vagy?… Ugyan hagyj békét! Nem katonának születtél te,
hanem szerkesztőnek. Zentai nem csinál ilyet.</p>
<p>Zentai a <i>Berény és Vidéke</i> szerkesztője volt. Bevándorlott
ember, aki még ifju korában elvesztette valahol a párbajképességét
s aki, mióta Berénybe betette a lábát, példátlan harciassággal
akart szert tenni némelyes társadalmi pozicióra. A tisztek még csak
a nevét sem akarták kimondani; szükség esetén mint „ama bizonyos,
többször megfenyített egyén-“ről emlékeztek meg róla. De Zentai
azért nem tett le arról az ábrándjáról, hogy egyszer majd csak
kimódolja <span class="pagenum"><a name="Page_133" id=
"Page_133">-133-</a></span> a maga kardaffaire-ját s a legrosszabb
esetben mint a szoldateszka brutalitás egy ujabb áldozata szerez,
ha nem is országos, legalább helyi népszerűséget. Ujságjában
minduntalan a hadsereg dolgait feszegette s ez annyival inkább
boszantotta a tiszteket, mert arra nem adott okot, hogy egyszerüen
elverjék.</p>
<p>Cipriánira a Zentai neve olyan hatással szokott lenni, mint a
bikára a vörös posztó. Általában is lenézett mindent, ami
valamelyes összeköttetésben állott a könyvnyomtatás szerencsétlen
találmányával, de Zentai különösen a begyében volt. Ezt az urat nem
igen lehetett megtorlatlanul emlegetni előtte. De ez egyszer a
bomba szétpukkant s nem okozott bajt.</p>
<p>– Látom, – szólt, – hogy minden áron belém akarsz kötni. De én
nem ugrom. Ha megint hősködni akarsz a kövér lány tiszteletére,
keress magadnak más baleket. Én nem nevettetem ki magamat. Jegyezd
meg, hogy ugyanegy Ciprianit csak egyszer lehet <span class=
"pagenum"><a name="Page_134" id="Page_134">-134-</a></span> lóvá
tenni, kétszer nem. Kaszaboltasd le magad más valakivel.</p>
<p>– Soha se kapkodjál a fringiádhoz, – felelt Vidovics. – Azért,
hogy ezt a pártit is elveszíted, még nem kell hajba kapnunk.</p>
<p>– Azért boszantottál, hogy elszórakozzam a játékot? Hallod, ez
nem járja. Akkor ez a párti nem gilt; kezdjük újra.</p>
<p>– Nem. Hét óra elmult; gyerünk a szinházba.</p>
<p>Elmentek a szinházba, de a lányokat nem találták ott. A
szinészpáholy egész este üresen maradt. És másnap is hiába
rostokoltak a kávéházban déli félegy óráig. A leányok csak nem
akartak mutatkozni.</p>
<p>– Ejnye, a haszontalan! – szólt magában Vidovics.</p>
<p>– Talán nem is volt próbájok? – tünődött fönhangon a katona. –
Hiszen csak észre vettük volna őket?!…</p>
<p>– Kikerültek bennünket, – felelt Vidovics. – Vége a
barátságnak.</p>
<p>– Nem értem. <span class="pagenum"><a name="Page_135" id=
"Page_135">-135-</a></span></p>
<p>– Hát én értem? De így van.</p>
<p>Fölkelt, előkereste a kalapját s fütyölt a kutyájának.</p>
<p>– No hát így is jól van, – szólt, mintha magában beszélne.</p>
<p>S mialatt átmentek a vendéglőbe, megkérdezte Cipriánitól:</p>
<p>– Nem jössz ki?</p>
<p>– Hová?</p>
<p>– Árokszállásra.</p>
<p>– Kilovagolsz?</p>
<p>– Nem, a gyorsvonaton megyek.</p>
<p>– Ebben a szép időben?</p>
<p>– Ruhát is viszek magammal, mert meglehet, ott maradok
három-négy napig. Nem szeretek a Jóska ingeiben járni ez előtt a
csokoládé királyné előtt.</p>
<p>– Mit csinálsz ott annyi ideig?</p>
<p>– Kirándulunk Szilas-Almásra.</p>
<p>– Fürdőzni? Áprilisban?</p>
<p>– Barátom, ez a hölgy a szamócát januárban, a szőlőt februárban,
a tó vizét pedig áprilisban szereti. <span class="pagenum"><a name=
"Page_136" id="Page_136">-136-</a></span></p>
<p>– Fene gyerek, az igaz. Szeretnék veled menni, de szolgálatom
van.</p>
<p>Ebéd után elbúcsúztak egymástól. Vidovics haza ment, pakoltatott
s kikocsizott a vasúthoz.</p>
<p>Mikor Van der Kerkhoven kisasszonynak megigérte, hogy velök fog
tartani, még úgy gondolt erre a kirándulásra, mint valami igen-igen
problematikus dologra. Kényelmetlennek tartotta kifogásokat
rögtönözni, annyival inkább, mert nem akart abba a hírbe keveredni,
hogy holmi szinházi princesszek miatt visszavonul az egész
világtól. De reménykedett benne, hogy majd csak közbe jön valami,
ami elmossa ezt a nem nagyon érdekesnek igérkező kirándulást.
Például földindulás támad, vagy a sok Vidovics közül valamelyik agg
rokon náthát kap. Egy staféta elvégzi a többit s Van der Kerkhoven
kisasszony bizonyára vigasztalódni fog.</p>
<p>De tegnap óta változtak a viszonyok. Most már kisértésbe sem
jöhetett, hogy <span class="pagenum"><a name="Page_137" id=
"Page_137">-137-</a></span> kibujjék az igérete alól. Mától fogva
semmi oka rá, hogy kibujjék alóla. S elhitette magával, hogy úgy is
kiürítette volna a keserü poharat. Amit egy gavallér megigér, azt
meg kell tartania s talált volna-e mentő ürügyet? Nem. Elég az
hozzá, minden jól van úgy, ahogy van…</p>
<p>Hanem azért a vasúton is ugyanaz a gondolat foglalkoztatta,
amely délelőtt a kávéházban.</p>
<p>– Ejnye, a haszontalan! Kacérkodik velem, mint akármelyik
komédiásné? Sértődöttnek, kevélynek és titokzatosnak óhajt
feltünni? Meg akar gyötörni, hogy annál kivánatosabbnak találjam?
De hisz nekem ehhez a banális, sokszorosan lejátszott
<i>flirt</i>-höz semmi kedvem! A szinésznőkből már elég volt; úgy a
műkedvelőkből, mint az igaziakból. S ha azt sejtem, hogy olyan,
mint a többiek: bizony, egy lépést sem mentem volna utána. Azt
hittem, bolond véletlen, ha szinésznőnek tartják s hogy valójában
nem komédiáshölgy, hanem egy <span class="pagenum"><a name=
"Page_138" id="Page_138">-138-</a></span> édes, kedves jó gyermek,
akit csak a szegénység dobott ezekre a nyomorult deszkákra. Nem az
volna, akinek képzeltem? Én voltam a naiv, nem ő? Lám, lám.
Fölhúzza az orrocskáját, mert azt hallja, hogy megházasodom! S ha
úgy volna, mit tartozik rá ez a história? Csak nem gondolta, hogy
majd őt veszem el? Nem, annyira nem lehet gyermekes. Ezzel
tisztában lehet, akármilyen fiatal s akármilyen kevéssé szinésznő.
És ha csak egy kicsit érdeklődik irántam: mit törődik a jövővel,
mért ingerli a gondolat, hogy egyszer, valamikor, nekem is meg kell
házasodnom? Számítana valamire? Mire? Vagy nem számít szegény
semmire a világon, csak egyszerüen fáj neki, hogy más nő képét
hordom a szivemben?</p>
<p>Eszébe jutottak a szavai s eszébe jutott a tekintete. Néha,
igaz, a kulisszák tájékán divatos pojáca-nyelven szólalt meg; máris
úgy beszélte a komédiások nemzetközi jargonját, mintha ott
született volna Arkádiában, a vidámság, a pajkosság, <span class=
"pagenum"><a name="Page_139" id="Page_139">-139-</a></span> a
könnyüvérüség és a hazugság világában.</p>
<p>De milyen más volt a tekintete! Ha koronkint komolyan,
figyelmesen hallgatta, amit egy léha életü, de alapjában szomoru
ember beszélt neki, olyan szépen tudott nézni, mint soha senki
más.</p>
<p>S mikor erre a meleg, odaadó tekintetre gondolt, kedve lett
volna kiszállni és tüstént visszafordulni.</p>
<p>– Eh, mindegy! Úgy van jól, ahogy van.</p>
<p>A vonat megállott.</p>
<p>– Árokszállás!</p>
<p class="center">*</p>
<p>Mikor benyitott a kancelláriába, Horváth Jóskát nagy dologban
találta. A főszolgabíró úr pedagógiával volt elfoglalva.</p>
<p>Leckét adott egy tizenkét esztendős ifjunak, aki mint ő, a
Horváth Jóska nevet viselte, s akinek kerek koponyáján és hatalmas
vállcsontjain mindjárt az első pillantásra meglátszott, hogy
véréből való vér.</p>
<p>Nem mintha Vidovics mindezt most vette <span class=
"pagenum"><a name="Page_140" id="Page_140">-140-</a></span> volna
észre (mert a fiatal úr feje és vállai láthatatlanok voltak), de
nem lehetett kétsége, hogy ki a családi kettős másik szereplője,
mert a jelenet félreérthetetlen volt.</p>
<p>A minta-gimnázium derék, érdemes tanárai bizonyára fejcsóválva
nézték volna ezt a jelenetet. Ők, akik a büntetés maximumát
akképpen alkalmazzák, hogy nevén szólítják a vétkes ifjut s
szemrehányóan integetnek neki a mutató ujjokkal, igen elitélik a
Horváth Jóskáéhoz hasonló eljárást, s meg kell vallanunk, hogy ez
idő szerint Közép-Európa legtöbb gondolkozója nekik ad igazat.</p>
<p>De Horváth Jóskának a nevelés terén is megvoltak a maga önálló
nézetei. Az újkori eszmék nyomtalanul tüntek el feje fölött, mint
bérc fölött a szél; vagy meglehet, el se jutottak hozzá. Az őstatár
nevelési módszert ellenben, mint kipróbált és századokon át
célszerünek bizonyult metódust, igen helyeselte; és megmaradt
mellette.</p>
<p>Szóval, a térdei közt tartotta sarjadékát olyképpen, hogy
kényelmesen oktathassa a <span class="pagenum"><a name="Page_141"
id="Page_141">-141-</a></span> fiu legkevésbbé érzékeny testrészét.
A nádpálca szorgalmasan pótolta Pestalozzit; a láthatatlan fej
ordított; s Vidovics úgy jelent meg, mint egy mentő angyal.</p>
<p>– Miért bántod szegény Józsi komát? – kérdezte a vendég, mikor a
váratlanul megszabadult fiatalember sietett elhagyni a
kancelláriát.</p>
<p>– Nem hagyta békén a szobalányt, – felelt az öregebb Jóska
elégedetten.</p>
<p>– S a szobalány panaszkodott?</p>
<p>– Van esze, hogy panaszkodjék! De véletlenül rányitottam az
úrfira. Azt képzelte, valahol messze járok.</p>
<p>– Nos aztán? Volenti non fit injuria. Ha a leány megbocsátott
neki, miért ez a szigoru példa-adás?</p>
<p>– Hja, barátom, a fődolog: a rend. Ennek már így kell lenni. Ha
valaki a függetlenségi jelöltre akar szavazni, azt én
természetesnek találom. De ha van mód rá, azért mégis csak
lecsukatom az illetőt. Mert ez a rend. <span class=
"pagenum"><a name="Page_142" id="Page_142">-142-</a></span></p>
<p>– Nem volnék ilyen szigoru a komához. Az apja se volt jobb a
Deákné vásznánál.</p>
<p>Ezt nem igen lehetett tagadni. A koma már vagy hat esztendős
volt, mikor Horváth Jóska megházasodott. S csak tavaly történt,
hogy Joannovics Terka, sürü könnyhullajtások között, adoptálta a
magától jött emberkét, akiről addig nem is tudott.</p>
<p>– Hja, barátom, nem arról van szó. Én, mint magánember,
helyeselhetem a kölyök eljárását; bizony nem is szeretném, ha
valami anyámasszony volna. De más a filozófia és más a kötelesség.
Az apai tekintély arra való, hogy gyakoroljuk; ezt már így rendelik
az institúciók és a pandekták is, nem tudom, melyik. Páter familias
est, quem… különben te jobban tudod nálam a római jogot.</p>
<p>– Azt hiszem, egy kicsit szabadon értelmezed Gaiust és
Justinianust. Ha jól emlékszem, az institúciók és a pandekták
egyáltalán nem intézkednek az ilyen esetekről. Nem látták előre,
hogy a magyar virtusnak tizenkét esztendő is elég a virágzáshoz.
Szeretem <span class="pagenum"><a name="Page_143" id=
"Page_143">-143-</a></span> a komát. Ezt a fickót ugyan anyától
született ember nem fogja az asztal alá inni.</p>
<p>– Remélem. Csakhogy attól tartok, húsz esztendős korában annyira
tele lesz mindenféle bölcsészettel, hogy a leheletétől a hegyi
kristály is mindjárt kávéházi tükörré válik. De ma nem akarok
búslakodni.</p>
<p>– Máskor se igen érsz rá.</p>
<p>– Mit csináljak, barátom? Olyan gyönge szervezetü vagyok, hogy
ha egy-két liternyit búsulok, már megárt az egészségemnek. Azért
hát nem is búsulok; nem akarok Karlsbadba kerülni. Aztán meg miért
is szomorkodnám, mikor van még egy jó barátom, aki nem felejtkezett
meg rólam végképpen, hanem elnéz hozzám, hogy egy-két poharat
koccintson velem?! Te, fiu, nem is tudod, milyen nagy jót tettél
velem! Áldjon meg érte az Isten, hogy eljöttél!</p>
<p>– Pedig nem hozzád jöttem, hanem az asszonyokhoz.</p>
<p>– No azt meg éppen jól tetted!… Mert ha hozzám jöttél volna,
soha se volnánk <span class="pagenum"><a name="Page_144" id=
"Page_144">-144-</a></span> biztonságban. Míg, ha föláldozod
magadat a hazáért, visszaadod a szabadságomat, az életemet, az
ifjuságomat!…</p>
<p>– Ejnye, be sokat mondasz! Úgy látszik, nem bájolt el a
vendéged. Hát ez az a híres beduin vendégszeretet, mondd?</p>
<p>– Mit akarsz? Mindjárt két hónapja, hogy németül kell ebédelnem,
pedig magyarul se szeretek beszélni, amikor eszem. Aztán meg,
köztünk szólván, egy kicsit sok is nekem ez a hosszu robot. Tudod,
egy idő óta átkozottul gyönge a szervezetem. Mióta ez a Brabanti
Elza itt van, félig-meddig özvegységre vagyok kárhoztatva s hidd
el, semmi sem árt annyira az egészségemnek, mint az özvegység.</p>
<p>– Nem is Brabantból való, szegény. Hollandia és Brabant, az
török, görög, de nem egy ördög.</p>
<p>– Nekem nem imponál a tudományod. A tudomány szép; elérhet vele
az ember ezernégyszáz forint évi fizetést s nem tudom mennyi
ötödéves pótlékot, de te, aki úgy <span class="pagenum"><a name=
"Page_145" id="Page_145">-145-</a></span> iszod a pezsgőt, mint a
homok a vizet, bizony nem élnél meg a tudományodból. S mondhatom
neked, ez a hölgy, aki jobban elüt a mi asszonyainktól, mint a
brabanti csirke a derék, tisztes, egyszerü magyar csirkétől: itt, a
környéken s talán egész Szilas-Bodrog vármegyében népszerütlenné
tette a tudományt ujabb ezer esztendőre. Ha látnád! Elmegy a
paraszt-lakodalomba s táncolni akar a vőlegénynyel; az
nekigyürkőzik, végigviszi az udvaron, mint egy vedret s ő el van
ragadtatva! Szeretne szüretelni, szeretne tollat fosztani s eped
egy disznótor után; végre, elcipeljük a tanyai szolgáló gyerekének
a keresztelőjére, halálra gyötri a papot, hogy ki festette
Kalazanti Szent Józsefet s hazajövet el van ragadtatva. Meg akarja
várni a husvéti öntözést, időközben cigánykereket vettet a fekete
és fehér ifjusággal, forintokat osztogat szét köztük s el van
ragadtatva! Aztán visszavonul szűzi szentélyébe s ilyeneket ír be
az albumába: „A szerelem a szív zenéje“… „A szerelem <span class=
"pagenum"><a name="Page_146" id="Page_146">-146-</a></span> patak,
amelyben az ég tükröződik“… „A szerelem virágtartó“… „A szerelem
lámpás, hajnali csillag, remontoire-óra“… s az ördög tudja még mi.
Barátom, én nem vagyok próféta s a Jeremiásokkal nem akarok
versenyezni, de mondhatom neked, hogy az öreg Rockfeller nem tud
annyi csokoládét csinálni, amennyivel ezt a leányt elveszik
feleségül.</p>
<p>– Féltékeny vagy rá, mert Terka szíves hozzá. Derék, okos,
kedves leány ez; nem közönséges eszü…</p>
<p>– Éppen az a baja, a szerencsétlennek. Van rettenetesebb alak,
mint az a leány, akinek az esze nem közönséges?! A lánynak csak
annyi esze legyen, hogy értse a módját, miképpen lehet főkötő alá
kerülnie. Ha több esze van, az baj. Olyan, mintha az orra nagyobb a
rendesnél. Mennyit fog ez beszélni, barátom, ha egyszer a nyakába
varrják valami boldogtalan csokoládé-amateurnek! Pedig már a biblia
is azt mondja, hogy a hét egyiptomi csapás közt a beszédes asszony
volt a legrettenetesebb. <span class="pagenum"><a name="Page_147"
id="Page_147">-147-</a></span></p>
<p>– Látod, ez a pandektákban van.</p>
<p>– Nekem beszélhetsz! Az én házamban annyi most a tudomány, hogy
sok is; azt hiszem, már rajtam is kiüt ez a betegség, hiába
csúfolódol!… Különben soha se tedd magad, udvariasságból Terka
barátnője iránt!… Párisban vannak emberek, akik még nálad is
párisiabbak. A fejem teszem rá, úgy se sokat ér, hogy titokban azt
gondolod, amit én.</p>
<p>– Tudom is én, mit gondolsz.</p>
<p>– Hát majd megmondom. Az asszonyban, barátom, a fődolog az, hogy
tudja a módját annak, amit tennie kell. Ha másra is van esze, az
nagy szerencsétlenség. Tőlem beszélhetsz vele, öreg, a pizai
toronyról, a szép Meluzináról, vagy akár Nostradamus jóslatairól,
én csak azt mondom neked, hogy nem szeretem azt a dámát, aki
okosabb akar lenni, mint Deák Ferenc.</p>
<p>Ha Joannovics Terka tudta volna, mily pontos értesülései voltak
nyiltszivü férje meghittjeinek afelől, hogy ő mennyire tudja
<span class="pagenum"><a name="Page_148" id=
"Page_148">-148-</a></span> a módját mindannak, amit tennie
kellett: Joannovics Terka egyszerüen meghalt volna
szégyenletében.</p>
<p>De Joannovics Terka ezt nem tudta meg soha. S az is bizonyos,
hogy e pontos értesülések azt az általános respektust, melynek
Joannovics Terka örvendett, nem kisebbítették, sőt
ellenkezőleg.</p>
<p>Hetven évvel azután, hogy a türelmes olvasó e regényt letette a
kezéből, Joannovics Terka, mint a legboldogabb hitves fog
átköltözni egy finomabb világba, sejtelme nélkül annak, hogy
férjének cinizmusa mily határtalan volt.</p>
<p>Amiből ismét csak az következik, hogy lelki bajaink nem is
volnának se olyan nagyok, se olyan számosak, ha folytonosan nem
gondoskodnék róla, hogy legyen mivel szórakoznunk, két házi
ellenségünk: a tudatosság és a képzelet.</p>
<p>– Azt magam se értem, – szólt Vidovics, – hogy mit akar ezzel a
kirándulással? Mit csináljunk áprilisban <span class=
"pagenum"><a name="Page_149" id="Page_149">-149-</a></span>
Szilas-Almáson? Hisz nincs ott most egy patkány se.</p>
<p>– Hát tudom én? Kérdezd meg tőle. Valami okos ember elhitette
vele, hogy a wörthi tó Almáshoz képest semmi. Csónakázni akar; már
régóta nem csónakázott. Kinézte a naptárból, hogy mikor van
holdtölte; holdas éj, víz, csónak, evezősök és friss baritonhangok
kellenek neki.</p>
<p>– És Terka? Nem magyarázta meg neki, hogy ezért ugyan nem
érdemes Almásra menni?</p>
<p>– Egy ideig rajta volt, hogy megértesse vele, micsoda képtelen
gondolat ilyenkor oda baedekerezni, de minél többet beszélt, ez az
Őrült Janka annál nagyobb kedvet kapott a vállalkozáshoz. Azt
képzeli, hogy valami elhagyatott tündérkertről van szó. Utóljára
Terkának is eszébe jutott, hogy: igaz, ő sem volt még Almáson
áprilisban soha; ej, be furcsa világ lehet ott ilyenkor! Ilyenek az
asszonyok, barátom. Igaz, figyelmeztetlek, ne nagyon bízzál a
feleségemben. <span class="pagenum"><a name="Page_150" id=
"Page_150">-150-</a></span> Azt gyanítom, igen szeretne
összeboronálni ezzel a sajátságos hajadonnal.</p>
<p>– Álmodozol.</p>
<p>– Te, vigyázz magadra! Ne mondj neki könnyelmüen
udvariasságokat. Az én menyecském, amilyen kicsi, olyan ármányos s
alig várja, hogy rajta érjen benneteket valami holdfényes
ábrándozáson. S akkor aztán jaj neked, mert negyven milliót nem
kompromittálhatsz büntetlenül. Hallod-e ember, helyén legyen az
eszed! Még csak éppen az kellene nekem, hogy a barátnőnk mindig itt
legyen a szomszédban!</p>
<p>– Ártatlanokat gyanusítasz. Különben ne félj semmit;
Szilas-Almás nem az a hely, ahol a regényeket szövik.
Emberemlékezet óta nem volt eset rá, hogy ebből a fürdőből egy
lányt férjhez vittek volna. De most itt hagylak; megyek köszönni a
feleségednek.</p>
<p>– Előbb igyál egy pohár konyakot. Ez az egyetlen igazi öröm,
amiben most szegény, elzüllött házamban részed lehet. Te, pajtás,
köszönöm, hogy megmentettél ettől <span class="pagenum"><a name=
"Page_151" id="Page_151">-151-</a></span> a kirándulástól. Nem
felejtem el soha ezt a baráti cselekedetet; ha függetlenségi
programmal akarnád magad megválasztatni, még akkor sem felejteném
el… S aztán, vidd el őket minél hamarább! Áldásom rátok!</p>
<div class="figcenter" style="width: 35px;"><img src=
"images/i002.jpg" alt="" title="" /></div>
<hr class="chap" />
<div class="transnote">
<h3>Javítások.</h3>
<p>Az eredeti szöveg helyesírásán nem változtattunk.</p>
<p>A nyomdai hibákat javítottuk. Ezek listája:</p>
<table>
<tr>
<td class="tdr"><a href="#Page_17">17</a></td>
<td>föllázadva a kapítányuk</td>
<td>föllázadva a kapitányuk</td>
</tr>
<tr>
<td class="tdr"><a href="#Page_23">23</a></td>
<td>mi?…. Jőjjön</td>
<td>mi?… Jőjjön</td>
</tr>
<tr>
<td class="tdr"><a href="#Page_38">38</a></td>
<td>végre megíndult</td>
<td>végre megindult</td>
</tr>
<tr>
<td class="tdr"><a href="#Page_38">38</a></td>
<td>de amít látott</td>
<td>de amit látott</td>
</tr>
<tr>
<td class="tdr"><a href="#Page_92">92</a></td>
<td>különbsé Olyan</td>
<td>különbséget. Olyan</td>
</tr>
<tr>
<td class="tdr"><a href="#Page_106">106</a></td>
<td>így szólt Vidovicshoz;</td>
<td>így szólt Vidovicshoz:</td>
</tr>
<tr>
<td class="tdr"><a href="#Page_112">112</a></td>
<td>hiába!…. Egy</td>
<td>hiába!… Egy</td>
</tr>
<tr>
<td class="tdr"><a href="#Page_124">124</a></td>
<td>holmi erkélyelenetekre</td>
<td>holmi erkélyjelenetekre</td>
</tr>
<tr>
<td class="tdr"><a href="#Page_151">151</a></td>
<td>el…. S aztán</td>
<td>el… S aztán</td>
</tr>
</table>
</div>







<pre>





End of Project Gutenberg's Giroflé és Girofla (1. kötet), by Zoltán Ambrus

*** END OF THIS PROJECT GUTENBERG EBOOK GIROFLÉ ÉS GIROFLA (1. KÖTET) ***

***** This file should be named 30232-h.htm or 30232-h.zip *****
This and all associated files of various formats will be found in:
        http://www.gutenberg.org/3/0/2/3/30232/

Produced by Tamás Róth, Albert László and the Online
Distributed Proofreading Team Europe at http://dp.rastko.net


Updated editions will replace the previous one--the old editions
will be renamed.

Creating the works from public domain print editions means that no
one owns a United States copyright in these works, so the Foundation
(and you!) can copy and distribute it in the United States without
permission and without paying copyright royalties.  Special rules,
set forth in the General Terms of Use part of this license, apply to
copying and distributing Project Gutenberg-tm electronic works to
protect the PROJECT GUTENBERG-tm concept and trademark.  Project
Gutenberg is a registered trademark, and may not be used if you
charge for the eBooks, unless you receive specific permission.  If you
do not charge anything for copies of this eBook, complying with the
rules is very easy.  You may use this eBook for nearly any purpose
such as creation of derivative works, reports, performances and
research.  They may be modified and printed and given away--you may do
practically ANYTHING with public domain eBooks.  Redistribution is
subject to the trademark license, especially commercial
redistribution.



*** START: FULL LICENSE ***

THE FULL PROJECT GUTENBERG LICENSE
PLEASE READ THIS BEFORE YOU DISTRIBUTE OR USE THIS WORK

To protect the Project Gutenberg-tm mission of promoting the free
distribution of electronic works, by using or distributing this work
(or any other work associated in any way with the phrase "Project
Gutenberg"), you agree to comply with all the terms of the Full Project
Gutenberg-tm License available with this file or online at
  www.gutenberg.org/license.


Section 1.  General Terms of Use and Redistributing Project Gutenberg-tm
electronic works

1.A.  By reading or using any part of this Project Gutenberg-tm
electronic work, you indicate that you have read, understand, agree to
and accept all the terms of this license and intellectual property
(trademark/copyright) agreement.  If you do not agree to abide by all
the terms of this agreement, you must cease using and return or destroy
all copies of Project Gutenberg-tm electronic works in your possession.
If you paid a fee for obtaining a copy of or access to a Project
Gutenberg-tm electronic work and you do not agree to be bound by the
terms of this agreement, you may obtain a refund from the person or
entity to whom you paid the fee as set forth in paragraph 1.E.8.

1.B.  "Project Gutenberg" is a registered trademark.  It may only be
used on or associated in any way with an electronic work by people who
agree to be bound by the terms of this agreement.  There are a few
things that you can do with most Project Gutenberg-tm electronic works
even without complying with the full terms of this agreement.  See
paragraph 1.C below.  There are a lot of things you can do with Project
Gutenberg-tm electronic works if you follow the terms of this agreement
and help preserve free future access to Project Gutenberg-tm electronic
works.  See paragraph 1.E below.

1.C.  The Project Gutenberg Literary Archive Foundation ("the Foundation"
or PGLAF), owns a compilation copyright in the collection of Project
Gutenberg-tm electronic works.  Nearly all the individual works in the
collection are in the public domain in the United States.  If an
individual work is in the public domain in the United States and you are
located in the United States, we do not claim a right to prevent you from
copying, distributing, performing, displaying or creating derivative
works based on the work as long as all references to Project Gutenberg
are removed.  Of course, we hope that you will support the Project
Gutenberg-tm mission of promoting free access to electronic works by
freely sharing Project Gutenberg-tm works in compliance with the terms of
this agreement for keeping the Project Gutenberg-tm name associated with
the work.  You can easily comply with the terms of this agreement by
keeping this work in the same format with its attached full Project
Gutenberg-tm License when you share it without charge with others.

1.D.  The copyright laws of the place where you are located also govern
what you can do with this work.  Copyright laws in most countries are in
a constant state of change.  If you are outside the United States, check
the laws of your country in addition to the terms of this agreement
before downloading, copying, displaying, performing, distributing or
creating derivative works based on this work or any other Project
Gutenberg-tm work.  The Foundation makes no representations concerning
the copyright status of any work in any country outside the United
States.

1.E.  Unless you have removed all references to Project Gutenberg:

1.E.1.  The following sentence, with active links to, or other immediate
access to, the full Project Gutenberg-tm License must appear prominently
whenever any copy of a Project Gutenberg-tm work (any work on which the
phrase "Project Gutenberg" appears, or with which the phrase "Project
Gutenberg" is associated) is accessed, displayed, performed, viewed,
copied or distributed:

This eBook is for the use of anyone anywhere at no cost and with
almost no restrictions whatsoever.  You may copy it, give it away or
re-use it under the terms of the Project Gutenberg License included
with this eBook or online at www.gutenberg.org

1.E.2.  If an individual Project Gutenberg-tm electronic work is derived
from the public domain (does not contain a notice indicating that it is
posted with permission of the copyright holder), the work can be copied
and distributed to anyone in the United States without paying any fees
or charges.  If you are redistributing or providing access to a work
with the phrase "Project Gutenberg" associated with or appearing on the
work, you must comply either with the requirements of paragraphs 1.E.1
through 1.E.7 or obtain permission for the use of the work and the
Project Gutenberg-tm trademark as set forth in paragraphs 1.E.8 or
1.E.9.

1.E.3.  If an individual Project Gutenberg-tm electronic work is posted
with the permission of the copyright holder, your use and distribution
must comply with both paragraphs 1.E.1 through 1.E.7 and any additional
terms imposed by the copyright holder.  Additional terms will be linked
to the Project Gutenberg-tm License for all works posted with the
permission of the copyright holder found at the beginning of this work.

1.E.4.  Do not unlink or detach or remove the full Project Gutenberg-tm
License terms from this work, or any files containing a part of this
work or any other work associated with Project Gutenberg-tm.

1.E.5.  Do not copy, display, perform, distribute or redistribute this
electronic work, or any part of this electronic work, without
prominently displaying the sentence set forth in paragraph 1.E.1 with
active links or immediate access to the full terms of the Project
Gutenberg-tm License.

1.E.6.  You may convert to and distribute this work in any binary,
compressed, marked up, nonproprietary or proprietary form, including any
word processing or hypertext form.  However, if you provide access to or
distribute copies of a Project Gutenberg-tm work in a format other than
"Plain Vanilla ASCII" or other format used in the official version
posted on the official Project Gutenberg-tm web site (www.gutenberg.org),
you must, at no additional cost, fee or expense to the user, provide a
copy, a means of exporting a copy, or a means of obtaining a copy upon
request, of the work in its original "Plain Vanilla ASCII" or other
form.  Any alternate format must include the full Project Gutenberg-tm
License as specified in paragraph 1.E.1.

1.E.7.  Do not charge a fee for access to, viewing, displaying,
performing, copying or distributing any Project Gutenberg-tm works
unless you comply with paragraph 1.E.8 or 1.E.9.

1.E.8.  You may charge a reasonable fee for copies of or providing
access to or distributing Project Gutenberg-tm electronic works provided
that

- You pay a royalty fee of 20% of the gross profits you derive from
     the use of Project Gutenberg-tm works calculated using the method
     you already use to calculate your applicable taxes.  The fee is
     owed to the owner of the Project Gutenberg-tm trademark, but he
     has agreed to donate royalties under this paragraph to the
     Project Gutenberg Literary Archive Foundation.  Royalty payments
     must be paid within 60 days following each date on which you
     prepare (or are legally required to prepare) your periodic tax
     returns.  Royalty payments should be clearly marked as such and
     sent to the Project Gutenberg Literary Archive Foundation at the
     address specified in Section 4, "Information about donations to
     the Project Gutenberg Literary Archive Foundation."

- You provide a full refund of any money paid by a user who notifies
     you in writing (or by e-mail) within 30 days of receipt that s/he
     does not agree to the terms of the full Project Gutenberg-tm
     License.  You must require such a user to return or
     destroy all copies of the works possessed in a physical medium
     and discontinue all use of and all access to other copies of
     Project Gutenberg-tm works.

- You provide, in accordance with paragraph 1.F.3, a full refund of any
     money paid for a work or a replacement copy, if a defect in the
     electronic work is discovered and reported to you within 90 days
     of receipt of the work.

- You comply with all other terms of this agreement for free
     distribution of Project Gutenberg-tm works.

1.E.9.  If you wish to charge a fee or distribute a Project Gutenberg-tm
electronic work or group of works on different terms than are set
forth in this agreement, you must obtain permission in writing from
both the Project Gutenberg Literary Archive Foundation and Michael
Hart, the owner of the Project Gutenberg-tm trademark.  Contact the
Foundation as set forth in Section 3 below.

1.F.

1.F.1.  Project Gutenberg volunteers and employees expend considerable
effort to identify, do copyright research on, transcribe and proofread
public domain works in creating the Project Gutenberg-tm
collection.  Despite these efforts, Project Gutenberg-tm electronic
works, and the medium on which they may be stored, may contain
"Defects," such as, but not limited to, incomplete, inaccurate or
corrupt data, transcription errors, a copyright or other intellectual
property infringement, a defective or damaged disk or other medium, a
computer virus, or computer codes that damage or cannot be read by
your equipment.

1.F.2.  LIMITED WARRANTY, DISCLAIMER OF DAMAGES - Except for the "Right
of Replacement or Refund" described in paragraph 1.F.3, the Project
Gutenberg Literary Archive Foundation, the owner of the Project
Gutenberg-tm trademark, and any other party distributing a Project
Gutenberg-tm electronic work under this agreement, disclaim all
liability to you for damages, costs and expenses, including legal
fees.  YOU AGREE THAT YOU HAVE NO REMEDIES FOR NEGLIGENCE, STRICT
LIABILITY, BREACH OF WARRANTY OR BREACH OF CONTRACT EXCEPT THOSE
PROVIDED IN PARAGRAPH 1.F.3.  YOU AGREE THAT THE FOUNDATION, THE
TRADEMARK OWNER, AND ANY DISTRIBUTOR UNDER THIS AGREEMENT WILL NOT BE
LIABLE TO YOU FOR ACTUAL, DIRECT, INDIRECT, CONSEQUENTIAL, PUNITIVE OR
INCIDENTAL DAMAGES EVEN IF YOU GIVE NOTICE OF THE POSSIBILITY OF SUCH
DAMAGE.

1.F.3.  LIMITED RIGHT OF REPLACEMENT OR REFUND - If you discover a
defect in this electronic work within 90 days of receiving it, you can
receive a refund of the money (if any) you paid for it by sending a
written explanation to the person you received the work from.  If you
received the work on a physical medium, you must return the medium with
your written explanation.  The person or entity that provided you with
the defective work may elect to provide a replacement copy in lieu of a
refund.  If you received the work electronically, the person or entity
providing it to you may choose to give you a second opportunity to
receive the work electronically in lieu of a refund.  If the second copy
is also defective, you may demand a refund in writing without further
opportunities to fix the problem.

1.F.4.  Except for the limited right of replacement or refund set forth
in paragraph 1.F.3, this work is provided to you 'AS-IS', WITH NO OTHER
WARRANTIES OF ANY KIND, EXPRESS OR IMPLIED, INCLUDING BUT NOT LIMITED TO
WARRANTIES OF MERCHANTABILITY OR FITNESS FOR ANY PURPOSE.

1.F.5.  Some states do not allow disclaimers of certain implied
warranties or the exclusion or limitation of certain types of damages.
If any disclaimer or limitation set forth in this agreement violates the
law of the state applicable to this agreement, the agreement shall be
interpreted to make the maximum disclaimer or limitation permitted by
the applicable state law.  The invalidity or unenforceability of any
provision of this agreement shall not void the remaining provisions.

1.F.6.  INDEMNITY - You agree to indemnify and hold the Foundation, the
trademark owner, any agent or employee of the Foundation, anyone
providing copies of Project Gutenberg-tm electronic works in accordance
with this agreement, and any volunteers associated with the production,
promotion and distribution of Project Gutenberg-tm electronic works,
harmless from all liability, costs and expenses, including legal fees,
that arise directly or indirectly from any of the following which you do
or cause to occur: (a) distribution of this or any Project Gutenberg-tm
work, (b) alteration, modification, or additions or deletions to any
Project Gutenberg-tm work, and (c) any Defect you cause.


Section  2.  Information about the Mission of Project Gutenberg-tm

Project Gutenberg-tm is synonymous with the free distribution of
electronic works in formats readable by the widest variety of computers
including obsolete, old, middle-aged and new computers.  It exists
because of the efforts of hundreds of volunteers and donations from
people in all walks of life.

Volunteers and financial support to provide volunteers with the
assistance they need are critical to reaching Project Gutenberg-tm's
goals and ensuring that the Project Gutenberg-tm collection will
remain freely available for generations to come.  In 2001, the Project
Gutenberg Literary Archive Foundation was created to provide a secure
and permanent future for Project Gutenberg-tm and future generations.
To learn more about the Project Gutenberg Literary Archive Foundation
and how your efforts and donations can help, see Sections 3 and 4
and the Foundation information page at www.gutenberg.org


Section 3.  Information about the Project Gutenberg Literary Archive
Foundation

The Project Gutenberg Literary Archive Foundation is a non profit
501(c)(3) educational corporation organized under the laws of the
state of Mississippi and granted tax exempt status by the Internal
Revenue Service.  The Foundation's EIN or federal tax identification
number is 64-6221541.  Contributions to the Project Gutenberg
Literary Archive Foundation are tax deductible to the full extent
permitted by U.S. federal laws and your state's laws.

The Foundation's principal office is located at 4557 Melan Dr. S.
Fairbanks, AK, 99712., but its volunteers and employees are scattered
throughout numerous locations.  Its business office is located at 809
North 1500 West, Salt Lake City, UT 84116, (801) 596-1887.  Email
contact links and up to date contact information can be found at the
Foundation's web site and official page at www.gutenberg.org/contact

For additional contact information:
     Dr. Gregory B. Newby
     Chief Executive and Director
     gbnewby@pglaf.org

Section 4.  Information about Donations to the Project Gutenberg
Literary Archive Foundation

Project Gutenberg-tm depends upon and cannot survive without wide
spread public support and donations to carry out its mission of
increasing the number of public domain and licensed works that can be
freely distributed in machine readable form accessible by the widest
array of equipment including outdated equipment.  Many small donations
($1 to $5,000) are particularly important to maintaining tax exempt
status with the IRS.

The Foundation is committed to complying with the laws regulating
charities and charitable donations in all 50 states of the United
States.  Compliance requirements are not uniform and it takes a
considerable effort, much paperwork and many fees to meet and keep up
with these requirements.  We do not solicit donations in locations
where we have not received written confirmation of compliance.  To
SEND DONATIONS or determine the status of compliance for any
particular state visit www.gutenberg.org/donate

While we cannot and do not solicit contributions from states where we
have not met the solicitation requirements, we know of no prohibition
against accepting unsolicited donations from donors in such states who
approach us with offers to donate.

International donations are gratefully accepted, but we cannot make
any statements concerning tax treatment of donations received from
outside the United States.  U.S. laws alone swamp our small staff.

Please check the Project Gutenberg Web pages for current donation
methods and addresses.  Donations are accepted in a number of other
ways including checks, online payments and credit card donations.
To donate, please visit:  www.gutenberg.org/donate


Section 5.  General Information About Project Gutenberg-tm electronic
works.

Professor Michael S. Hart was the originator of the Project Gutenberg-tm
concept of a library of electronic works that could be freely shared
with anyone.  For forty years, he produced and distributed Project
Gutenberg-tm eBooks with only a loose network of volunteer support.

Project Gutenberg-tm eBooks are often created from several printed
editions, all of which are confirmed as Public Domain in the U.S.
unless a copyright notice is included.  Thus, we do not necessarily
keep eBooks in compliance with any particular paper edition.

Most people start at our Web site which has the main PG search facility:

     www.gutenberg.org

This Web site includes information about Project Gutenberg-tm,
including how to make donations to the Project Gutenberg Literary
Archive Foundation, how to help produce our new eBooks, and how to
subscribe to our email newsletter to hear about new eBooks.


</pre>

</body>
</html>
